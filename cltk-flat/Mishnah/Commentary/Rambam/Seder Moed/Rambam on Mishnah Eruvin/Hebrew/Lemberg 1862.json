{
    "work": "Rambam on Mishnah Eruvin", 
    "text": {
        "0_Chapter, 4_Mishna, 0_Comment": "<b>היתה של קש ושל קנים רואין אותה כו'</b> - יש לך לדעת כי יחוס אלכסון העגולה אל המסבב אותה בלי ידוע ואי אפשר לדבר בו לעולם באמת וחסרון זו ההשגה אינה מאתנו כמחשבת הכת הנקראת גהלי\"ה אבל הוא בטבעי זה הדבר בלי ידוע ואין במציאותו שיושג אבל ידוע זה בקרוב וכבר חברו חכמי התשבורת לזה חבורים לידע יחוס האלכסון אל המסבב בקרוב ודרך המופת בזה הקרוב אשר עליו סומכין חכמי החכמות הלמודיות הוא יחוס האחד לשלשה ושביעית וכל עגולה שיהיה באלכסון שלה אמה יהיה בהיקיפה שלש אמות ושביעי' בקרוב ולפי שזה לא יושג לעולם אלא בקרוב לקחו הם בחשבון הגדול ואמרו כל שיש בהיקיפו שלשה טפחים יש בו רחב טפח וסמכו על זה במה שהוצרכו אליו מן המדידה בתורה: "
    }, 
    "meta": "Chapter-Mishna-Comment"
}