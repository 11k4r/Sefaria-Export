{
    "work": "Mishnah Oktzin", 
    "text": {
        "2_Chapter, 8_Mishna": "חלב בהמה טהורה אינו מטמא טמאת נבלות, לפיכך הוא צריך הכשר. חלב בהמה טמאה מטמא טמאת נבלות, לפיכך אינו צריך הכשר. דגים טמאים וחגבים טמאים צריכין מחשבה בכפרים.", 
        "0_Chapter, 5_Mishna": "עקצי תאנים וגרוגרות והכלוסים והחרובים, הרי אלו מטמאין ומטמאין ומצטרפין. רבי יוסי אומר: אף עקץ דלעת. עקצי האגסין והקרוסטמלין והפרישין והעזרדין, עקץ דלעת טפח, עקץ קונרס טפח. רבי אלעזר ברבי צדוק אומר: טפחים, הרי אלו מטמאין ומטמאין ולא מצטרפים. ושאר כל העקצים, לא מטמאין ולא מטמאין.", 
        "1_Chapter, 9_Mishna": "כלי גללים וכלי אדמה שהשרשים יכולין לצאת בהן, אינם מכשירים את הזרעים. עציץ נקוב אינו מכשיר את הזרעים, ושאינו נקוב מכשיר את הזרעים. כמה הוא שעורו של נקב, כדי שיצא בו שרש קטן. מלאהו עפר עד שפתו, הרי הוא כטבלא שאין לה לזבז.", 
        "1_Chapter, 2_Mishna": "הרמון והאבטיח שנמוק מקצתו אינו מצטרף. שלם מכאן ומכאן ונמוק מן האמצע אינו מצטרף. הפטמא של רמון מצטרפת, והנץ שלו אינו מצטרף. רבי אליעזר אומר: אף המסרק טהור.", 
        "2_Chapter, 3_Mishna": "השבת, משנתן טעמו בקדרה, אין בו משום תרומה, ואינו מטמא טמאת אכלים. לולבי זרדים ושל עדל ועלי הלוף השוטה, אינן מטמאין טמאת אכלים עד שימתוקו. רבי שמעון אומר: אף של פקועות כיוצא בהם.", 
        "2_Chapter, 11_Mishna": "אמר רבי יהושע בן לוי: עתיד הקדוש ברוך הוא להנחיל לכל צדיק וצדיק שלש מאות ועשרה עולמות, שנאמר (משלי ח, כא) להנחיל אהבי יש ואצרתיהם אמלא. אמר רבי שמעון בן חלפתא: לא מצא הקדוש ברוך הוא כלי מחזיק ברכה לישראל אלא השלום, שנאמר (תהלים כט, יא) יי עז לעמו יתן יי יברך את עמו בשלום.", 
        "2_Chapter, 5_Mishna": "הפגין והבסר, רבי עקיבא מטמא טמאת אכלין. רבי יוחנן בן נורי אומר: משיבואו לעונת המעשרות. פריצי זיתים וענבים, בית שמאי מטמאין, ובית הלל מטהרין. הקצח, בית שמאי מטהרין, ובית הלל מטמאין. וכן למעשרות.", 
        "0_Chapter, 2_Mishna": "אלו מטמאין ומטמאין ולא מצטרפין, שרשי השום והבצלים והקפלוטות בזמן שהם יבשים, והעמוד שאינו מכון כנגד האכל, ויד הפרכיל טפח מכאן וטפח מכאן, יד האשכול כל שהוא, וזנב של אשכול שרקנו, ויד המכבד של תמרה ארבעה טפחים, וקנה של שבלת שלשה טפחים, ויד כל הנקצרים שלשה, ושאין דרכן לקצר ידיהם ושרשיהם כל שהן, ומלעין של שבלין, הרי אלו מטמאים ומטמאין ולא מצטרפין.", 
        "2_Chapter, 6_Mishna": "הקור, הרי הוא כעץ לכל דבר, אלא שהוא נלקח בכסף מעשר. כפניות, אכלין ופטורות מן המעשרות.", 
        "1_Chapter, 7_Mishna": "עלי בצלים ובני בצלים, אם יש בהן ריר, משתערין בכמות שהן. אם יש בהן חלל, ממעך את חללן. פת ספוגנית, משתערת בכמות שהיא. אם יש בה חלל, ממעך את חללה. בשר העגל שנתפח, ובשר זקנה שנתמעט, משתערין בכמות שהן.", 
        "1_Chapter, 8_Mishna": "קשות שנטעה בעציץ והגדילה ויצאה חוץ לעציץ, טהורה. אמר רבי שמעון: מה טיבה לטהר, אלא הטמא בטמאתו, והטהור יאכל.", 
        "1_Chapter, 3_Mishna": "כל הקלפין מטמאות ומטמאות ומצטרפות. רבי יהודה אומר: שלשה קלפין בבצל. הפנימית, בין שלמה בין קדורה מצטרפת. האמצעית, שלמה מצטרפת, וקדורה אינה מצטרפת. והחיצונה, בין כך ובין כך טהורה.", 
        "0_Chapter, 1_Mishna": "שרשי השום והבצלים והקפלוטות בזמן שהן לחין, והפטמא שלהן בין לחה בין יבשה, והעמוד שהוא מכון כנגד האכל, שרשי החזרים והצנון והנפוס, דברי רבי מאיר. רבי יהודה אומר: שרש צנון גדול מצטרף, והסיב שלו אינו מצטרף. שרשי המיתנא והפיגם וירקות שדה וירקות גנה שעקרן לשתלן, והשדרה של שבלת והלבוש שלה, רבי אלעזר אומר: אף הסיג של רצפות, הרי אלו מטמאים ומטמאים ומצטרפין.", 
        "0_Chapter, 4_Mishna": "כל ידות האכלין שבססן בגרן, טהורים. רבי יוסי מטמא. פסיגה של אשכול שרקנה, טהורה. שיר בה גרגיר אחד, טמאה. שרביט של תמרה  שרקנו, טהור. שיר בו תמרה אחת, טמא. וכן בקטניות, שרביט שרקנו, טהור. שיר בו גרגיר אחד, טמא. רבי אלעזר בן עזריה מטהר בשל פול ומטמא בשל קטניות, מפני שהוא רוצה במשמושן.", 
        "0_Chapter, 0_Mishna": "כל שהוא יד ולא שומר, מטמא ומטמא ולא מצטרף. שומר, אף על פי שאינו יד, מטמא ומטמא ומצטרף. לא שומר ולא יד, לא מטמא ולא מטמא.", 
        "1_Chapter, 4_Mishna": "המחתך לבשל, אף על פי שלא מרק אינו חבור. לכבוש ולשלוק ולהניח על השלחן חבור. התחיל לפרק, אכל שהתחיל בו אינו חבור. האגוזים שאמנן, והבצלים שחמרן, הרי אלו חבור. התחיל לפרק באגוזים ולפקל בבצלים אינו חבור. האגוזים והשקדים חבור, עד שירסס.", 
        "1_Chapter, 0_Mishna": "זיתים שכבשן בטרפיהן, טהורים, לפי שלא כבשן אלא למראה. כשות של קשות והנץ שלה, טהורה. רבי יהודה אומר: כל זמן שהיא לפני התגר, טמאה.", 
        "1_Chapter, 5_Mishna": "ביצה מגלגלת עד שיגוס, ושלוקה עד שירסס. עצם שיש בו מוח חבור, עד שירסס. הרמון שפרדו חבור, עד שיקיש עליו בקנה. כיוצא בו, שלל הכובסין, והבגד שהוא תפור בכלאים, חבור, עד שיתחיל להתיר.", 
        "2_Chapter, 4_Mishna": "הקשט, והחמס, וראשי בשמים, התיאה, והחלתית, והפלפלין, וחלות חריע, נלקחים בכסף מעשר, ואינן מטמאין טמאת אכלין, דברי רבי עקיבא. אמר לו רבי יוחנן בן נורי: אם נלקחים בכסף מעשר, מפני מה אינן מטמאין טמאת אכלים. ואם אינן מטמאין טמאת אכלים, אף הם לא ילקחו בכסף מעשר.", 
        "1_Chapter, 6_Mishna": "עלי ירקות ירקים מצטרפין, ולבנים אינן מצטרפין. רבי אלעזר בר צדוק אומר: הלבנים מצטרפין בכרוב מפני שהן אכל, ובחזרים מפני שהן משמרין את האכל.", 
        "2_Chapter, 1_Mishna": "החותך מן האדם, ומן הבהמה, ומן החיה, ומן העופות, מנבלת העוף הטמא, והחלב בכפרים, ושאר כל ירקות שדה חוץ משמרקעים ופטריות, רבי יהודה אומר: חוץ מכרישי שדה והרגילה ונץ החלב. רבי שמעון אומר: חוץ מן העכביות. רבי יוסי אומר: חוץ מן הכלוסין, הרי אלו צריכין מחשבה והכשר.", 
        "2_Chapter, 2_Mishna": "נבלת בהמה טמאה בכל מקום, ונבלת העוף הטהור בכפרים, צריכין מחשבה ואינן צריכין הכשר. נבלת בהמה טהורה בכל מקום, ונבלת העוף הטהור והחלב בשוקים, אינן צריכין מחשבה ולא הכשר. רבי שמעון אומר: אף הגמל והארנבת והשפן והחזיר.", 
        "2_Chapter, 10_Mishna": "חלות דבש מאימתי מטמאות משום משקה, בית שמאי אומרים: משיחרחר. בית הלל אומרים: משירסק.", 
        "0_Chapter, 3_Mishna": "אלו לא מטמאין ולא מטמאין ולא מצטרפין, שרשי קולסי הכרוב, וחלפות תרדים, והלפת, את שדרכם לגזז ונעקרו. רבי יוסי מטמא בכלן, ומטהר בשרשי קולסי הכרוב והלפת.", 
        "2_Chapter, 0_Mishna": "יש צריכין הכשר ואינן צריכים מחשבה, מחשבה והכשר, מחשבה ולא הכשר, לא הכשר ולא מחשבה. כל האכלים המיחדים לאדם צריכין הכשר ואינן צריכים מחשבה.", 
        "2_Chapter, 9_Mishna": "כורת דבורים, רבי אליעזר אומר: הרי היא כקרקע, וכותבין עליה פרוזבול, ואינה מקבלת טמאה במקומה, והרודה ממנה בשבת חיב חטאת. וחכמים אומרים: אינה כקרקע, ואין כותבים עליה פרוזבול, ומקבלת טמאה במקומה, והרודה ממנה בשבת פטור.", 
        "1_Chapter, 1_Mishna": "כל הגלעינין מטמאות ומטמאות ולא מצטרפות. גלעינה של רטב, אף על פי יוצאה מצטרפת, של יבשה אינה מצטרפת. לפיכך חותל של יבשה מצטרף, ושל רטב אינו מצטרף. גלעינה שמקצתה יוצאה, שכנגד האכל מצטרף. עצם שיש עליו בשר, שכנגד האכל מצטרף. היה עליו מצד אחד, רבי ישמעאל אומר: רואין אותו כאלו הוא מקיפו בטבעת. וחכמים אומרים: שכנגד האכל מצטרף, כגון הסיאה והאזוב והקורנית.", 
        "2_Chapter, 7_Mishna": "דגים מאימתי מקבלין טמאה, בית שמאי אומרים: משיצודו. ובית הלל אומרים: משימותו. רבי עקיבא אומר: אם יכולין לחיות. יחור של תאנה שנפשח ומערה בקלפה, רבי יהודה מטהר. וחכמים אומרים: אם יכול לחיות. תבואה שנעקרה ומערה אפלו בשרש קטן, טהורה."
    }, 
    "meta": "Chapter-Mishna"
}