{
    "work": "Mishnah Tevul Yom", 
    "text": {
        "2_Chapter, 3_Mishna": "עסה שנדמעה או שנתחמצה בשאור של תרומה, אינה נפסלת בטבול יום. רבי יוסי ורבי שמעון פוסלין. עסה שהכשרה במשקה ונלושה במי פרות ונגע בהן טבול יום, רבי אלעזר בן יהודה איש ברתותה אומר משום רבי יהושע: פסל את כלה. רבי עקיבא אומר משמו: לא פסל אלא מקום מגעו.", 
        "1_Chapter, 2_Mishna": "המקפה של תרומה והשום והשמן של חלין שנגע טבול יום במקצתן, פסל את כלם. המקפה של חלין והשום והשמן של תרומה שנגע טבול יום במקצתן, לא פסל אלא מקום מגעו, ואם היה השום מרבה הולכין אחר הרב. אמר רבי יהודה: אימתי, בזמן שהן גוש בקערה, אבל אם היה מפזר במדוכה, טהור, מפני שהוא רוצה בפזורו. ושאר כל הנדוכין שדכן במשקין, אבל את שדרכן לדוך במשקים ודכן שלא במשקין והן גוש בקערה, הרי אלו כעגול של דבלה.", 
        "0_Chapter, 2_Mishna": "מסמר שאחר הככר, וגרגר מלח קטן, וחרחור פחות מכאצבע, רבי יוסי אומר: כל שהוא נאכל עליו, טמאים בטבול יום, ואין צריך לומר בכל הטמאות.", 
        "3_Chapter, 1_Mishna": "האשה שהיא טבולת יום, לשה את העסה, וקוצה לה חלה ומפרשתה, ומנחתה בכפישה מצרית או בנחותא, ומקפת וקורא לה שם, מפני שהיא שלישי, והשלישי טהור לחלין.", 
        "0_Chapter, 3_Mishna": "הצרור שבככר, וגרגר מלח גדול, והתרמוס, והחרחור יתר מכאצבע, רבי יוסי אומר: כל שאינו נאכל עמו, טהורים באב הטמאה, ואין צריך לומר בטבול יום.", 
        "2_Chapter, 4_Mishna": "ירק של חלין שבשלו בשמן של תרומה, ונגע בו טבול יום, רבי אלעזר בן יהודה איש ברתותא אומר משום רבי יהושע: פסל כלה. רבי עקיבא אומר משמו: לא פסל אלא מקום מגעו.", 
        "1_Chapter, 7_Mishna": "בעבוע שבחבית שנקב בין מבפנים בין מבחוץ [בין מלמעלן בין מלמטן], זה כנגד זה, טמא באב הטמאה וטמא באהל המת. הפנימי מלמטן והחיצון מלמעלן, טמא באב הטמאה וטמא באהל המת. הפנימי מלמעלן והחיצון מלמטן, טהור באב הטמאה וטמא באהל המת.", 
        "1_Chapter, 3_Mishna": "המקפה והחמיטה של חלין והשמן של תרומה צף על גביהן ונגע טבול יום בשמן, לא פסל אלא השמן. ואם חבץ, כל מקום שהלך השמן פסל.", 
        "0_Chapter, 1_Mishna": "המכנס חלות על מנת שלא להפריש, האופה חמיטה על גבי חמיטה משקרמו בתנור, וקולית של מים שאינה מחלחלת, ורתיחת גריסין של פול שניה, ורתיחת יין ישן, ושל שמן לעולם, ושל עדשים, רבי יהודה אומר: [אף] של טפח, טמאים בטבול יום, ואין צריך לומר בכל הטמאות.", 
        "3_Chapter, 6_Mishna": "התורם את הבור ואמר הרי זו תרומה על מנת שתעלה שלום, שלום מן השבר ומן השפיכה, אבל לא מן הטמאה. רבי שמעון אומר: אף מן הטמאה. נשברה, אינה מדמעת. עד היכן תשבר ולא תדמע, כדי שתתגלגל ותגיע לבור. רבי יוסי אומר: אף מי שהיה בו דעת להתנות ולא התנה, נשברה אינה מדמעת, מפני שהוא תנאי בית דין.", 
        "3_Chapter, 0_Mishna": "אכל מעשר שהכשר במשקה, ונגע בו טבול יום או ידים מסאבות, מפרישין ממנו תרומת מעשר בטהרה, מפני שהוא שלישי, והשלישי טהור לחלין.", 
        "2_Chapter, 2_Mishna": "חוט של ביצה שקרם על דפנות של לפס ונגע בו טבול יום, מן השפה ולפנים חבור, מן השפה ולחוץ אינו חבור. רבי יוסי אומר: חוט וכל שנקלף עמו. וכן בקטניות שקרמו על שפתה של קדרה.", 
        "0_Chapter, 0_Mishna": "המכנס חלות על מנת להפריש, ונשכו, בית שמאי אומרים: חבור בטבול יום. ובית הלל אומרים: אינו חבור. מקרצות נושכות זו בזו, וככרות נושכות זו בזו, האופה חמיטה על גבי חמיטה עד שלא קרמו בתנור, וקולית של מים המחלחלת, ורתיחת גריסין של פול ראשונה, ורתיחת יין חדש, רבי יהודה אומר: אף של ארז, בית שמאי אומרים: חבור בטבול יום. בית הלל אומרים: אינו חבור. ומודים בשאר כל הטמאות, בין קלות בין חמורות.", 
        "1_Chapter, 4_Mishna": "בשר הקדש שקרם עליו הקיפה, נגע טבול יום בקיפה, חתיכות מתרות. נגע בחתיכה, חתיכה וכל העולים עמה חבור זה לזה. רבי יוחנן בן נורי אומר: שניהם חבור זה לזה. וכן בקטניות שקרמו על גבי פרוסות. מעשה קדרה בקטניות, בזמן שהן פרודים אינן חבור, בזמן שהן גוש חבור. אם היו גושין הרבה, הרי אלו ימנו. שמן שהוא צף על גבי היין ונגע טבול יום בשמן, לא פסל אלא השמן. רבי יוחנן בן נורי אומר: שניהם חבור זה לזה.", 
        "3_Chapter, 5_Mishna": "הכדומין האשקלונים שנשברו ואנקלי שלהם קימת, הרי אלו טמאים. המעבר והמזרה והמגוב וכן מסרק של ראש שנטלה אחת משניהן ועשאן של מתכות, הרי אלו טמאין. ועל כלן אמר רבי יהושע: דבר חדש חדשו הסופרים ואין לי מה להשיב.", 
        "1_Chapter, 0_Mishna": "משקה טבול יום, כמשקין שהוא נוגע בהן, אלו ואלו אינן מטמאין. ושאר כל הטמאין, בין קלין בין חמורין, המשקין היוצאים מהן, כמשקין שהוא נוגע בהן. אלו ואלו תחלה, חוץ מן המשקה שהוא אב הטמאה.", 
        "1_Chapter, 5_Mishna": "חבית ששקעה לתוך בור של יין ונגע בו טבול יום, מן השפה ולפנים חבור, מן השפה ולחוץ אינו חבור. רבי יוחנן בן נורי אומר: אפלו על גבה רום קומה ונגע כנגד פיה, חבור.", 
        "3_Chapter, 4_Mishna": "בראשונה היו אומרים מחללין על פרות עם הארץ, חזרו לומר אף על מעותיו. בראשונה היו אומרים היוצא בקולר ואמר כתבו גט לאשתי הרי אלו יכתבו ויתנו, חזרו לומר אף המפרש והיוצא בשירא. רבי שמעון שזורי אומר: אף המסכן.", 
        "1_Chapter, 6_Mishna": "חבית שנקבה בין [מפיה בין] משוליה בין מצדיה ונגע בו טבול יום, טמאה. רבי יהודה אומר: מפיה ומשוליה, טמאה. מן הצדדין מכאן ומכאן, טהורה. המערה מכלי לכלי ונגע טבול יום בקלוח, אם יש בו, יעלה באחת ומאה.", 
        "2_Chapter, 1_Mishna": "ירק של תרומה וביצה טרופה נתונה על גביו, ונגע טבול יום בביצה, לא פסל אלא הקלח שכנגדו. רבי יוסי אומר: כל הסדר העליון. אם היה כמין כובע, אינה חבור.", 
        "3_Chapter, 3_Mishna": "לגין שהוא טבול יום, ומלאהו מן החבית מעשר טבל, אם אמר הרי זו תרומת מעשר משתחשך, הרי זו תרומת מעשר. אם אמר הרי זה ערוב, לא אמר כלום. נשברה החבית, הלגין בטבלו. נשבר הלגין, החבית בטבלה.", 
        "0_Chapter, 4_Mishna": "השעורה והכסמת בזמן שאינן קלופים, התיאה והחלתית והאלום, רבי יהודה אומר: אף אפונים שחורים, טהורים באב הטמאה, ואין צריך לומר בטבול יום, דברי רבי מאיר. וחכמים אומרים: טהורים בטבול יום, וטמאים בכל הטמאות. השעורה והכסמת בזמן שהן קלופים, והחטה בין שהיא קלופה בין שאינה קלופה, הקצח, והשמשום, והפלפל, רבי יהודה אומר: אף אפונים לבנים, טמאים בטבול יום, ואין צריך לומר בכל הטמאות.", 
        "2_Chapter, 5_Mishna": "טהור שנגס מן האכל ונפל על בגדיו ועל ככר של תרומה, טהור. היה אוכל זיתים פצועים ותמרים רטבות, כל שהוא רוצה למוץ את גרעינתו ונפל על בגדיו ועל ככר של תרומה, טמא. היה אוכל זיתים נגובין ותמרים יבשות, כל שאינו רוצה למוץ את גרעינתו ונפל על בגדיו ועל ככר של תרומה, טהור. אחד טהור ואחד טבול יום, כאלו. רבי מאיר אומר: אלו ואלו טמאין בטבול יום, שמשקין של טמא מכשירין לרצונו ושלא לרצונו. וחכמים אומרים: אין טבול יום טמא.", 
        "2_Chapter, 0_Mishna": "כל ידות האכלים שהם חבור באב הטמאה, חבור בטבול יום. אכל שנפרס ומערה מקצת, רבי מאיר אומר: אם אוחז בגדול והקטן עולה עמו, הרי הוא כמוהו. רבי יהודה אומר: אם אוחז בקטן והגדול עולה עמו, הרי הוא כמוהו. רבי נחמיה אומר: בטהור. וחכמים אומרים: בטמא. ושאר כל האכלים, את שדרכו לאחז בעלה אוחז אותו בעלה, ובקלח אוחזין אותו בקלח.", 
        "1_Chapter, 1_Mishna": "קדרה שהיא מלאה משקים ונגע בה טבול יום, אם היה משקה תרומה המשקין פסולין והקדרה טהורה, ואם היה משקה חלין הכל טהור, ואם היו ידיו מסאבות הכל טמא. זה חמר בידים מבטבול יום. וחמר בטבול יום מבידים, שספק טבול יום פוסל את התרומה, והידים ספקן טהור.", 
        "3_Chapter, 2_Mishna": "ערבה שהיא טבולת יום, לשין בה את העסה וקוצין ממנה חלה, ומקפת וקורין לה שם, מפני שהיא שלישי, והשלישי טהור לחלין."
    }, 
    "meta": "Chapter-Mishna"
}