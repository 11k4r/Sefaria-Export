{
    "work": "Orchot Chaim L'HaRosh", 
    "text": {
        "0_Perek, 6_Paragraph": "שיזהר ממכשול הנדרים, מאונאות הבריות הן בממון הן בדברים, ומקנאתם ומשנאתם. ", 
        "5_Perek, 2_Paragraph": "אל תתחבר לאדם רע וחוטא וכעסן וכסיל, פן תביא כלימות עליך. ", 
        "5_Perek, 0_Paragraph": "אל תפתה את חברך בשפתי חלקות ובחנופות, ואל תדבר בלב ולב. ", 
        "3_Perek, 9_Paragraph": "אל תחזיק כעסך עם חברך יום אחד, ותיכנע לפניו לבקש ממנו מחילה קודם. ", 
        "0_Perek, 25_Paragraph": "לאהוב את ה' אלהיך בכל לבבך וגו', למסור גופך וממונך על קדושתו, ובזה תקיים בעצמך דברי המשורר \"כי עליך הורגנו כל היום\". ", 
        "6_Perek, 19_Paragraph": "שיסייע לחברו בכל מה שיצטרך בגופו ובדבריו. ", 
        "3_Perek, 19_Paragraph": "הן לחיים הן למתים, הן לעניים הן לעשירים. ", 
        "2_Perek, 13_Paragraph": "גם אם תשמענו מאחר, אל תאמר כבר שמעתי זה. ", 
        "2_Perek, 32_Paragraph": "אל תשים לבך אחורנית בשעת התפלה, וכוון לבך ליוצרך. ", 
        "0_Perek, 20_Paragraph": "אל ידבר בין נטילה לברכת המוציא, ויקדים שלום לכל אדם. ", 
        "4_Perek, 0_Paragraph": "אל תרבה לשמוח, וזכור כי רוח חייך נוצר מעפר ואחריתך רימה. ", 
        "6_Perek, 8_Paragraph": "שיכבד לומדי תורה בכל יכולתו. ", 
        "3_Perek, 8_Paragraph": "אל תוציא ממך עיקשות פה וניבול פה, כי על כל דבריך תבוא במשפט. ", 
        "2_Perek, 15_Paragraph": "ערב ובוקר וצהרים שמור העתים הקבועים לתפילה, ופתח לבך שעה אחת קודם תפילה. ", 
        "6_Perek, 14_Paragraph": "שיפרע התמיד בכל ששי. ", 
        "6_Perek, 2_Paragraph": "שיתן מיד לצדקה אשר תשיג ידו, ולבסוף כל חודש ולבסוף כל שנה זהב חצי. ", 
        "1_Perek, 11_Paragraph": "ויבהלוך רעיונך מידי זכרך חרדת רבן יוחנן זכרונו לברכה. ", 
        "1_Perek, 22_Paragraph": "ולא תהיה כעבד שמסרו לו מלאכה נכבדת לטובתו וחיבלה, ", 
        "2_Perek, 35_Paragraph": "אל תתעסק במצווה כדי לקבל פרס, ", 
        "5_Perek, 12_Paragraph": "אל תאחר לעשות תשובה שלימה, ולבקש רפואה לחולי נפשך. ", 
        "1_Perek, 9_Paragraph": "ושים בין עיניך שני אלו תמיד, ויהיו מזומנים לך ליום הפירוד. ", 
        "2_Perek, 24_Paragraph": "שמח בשמעך תוכחת כמוצא שלל רב, והוכח לחכם ויאהבך, ", 
        "1_Perek, 23_Paragraph": "ואיך יעמוד לפני המלך? ", 
        "5_Perek, 17_Paragraph": "אל תרגיל עצמך לאכול חוץ מביתך עם קיבוץ הרבה שלא לסעודת מצווה. ", 
        "5_Perek, 25_Paragraph": "אל תהי כפוי טובה, וכבד כל מי שפתח לך פתח לבקש די סיפוקך. ", 
        "4_Perek, 13_Paragraph": "אל תראה יכולת נגד שום אדם אם ידך גברה, כי לא תדע אם לא תחלוש. ", 
        "4_Perek, 21_Paragraph": "אל תהי בסובאי יין בזוללי בשר, פן תשכח את בוראך ותחטא. ", 
        "6_Perek, 5_Paragraph": "שיקבע מזוזה בכל שערי ביתו המחויבים במזוזה. ", 
        "6_Perek, 4_Paragraph": "שיניח תפילין בכל יום. ", 
        "0_Perek, 9_Paragraph": "שלא ישב עם יושבי קרנות, ולא בישיבת בתי כנסיות של עמי הארץ. ", 
        "5_Perek, 20_Paragraph": "אל תבזה את אשתך, וכבד אותה ותסירנה מן החטא. ", 
        "4_Perek, 12_Paragraph": "אל תלבין פני חברך ברבים, כי העושה כן אין לו חלק לעולם הבא. ", 
        "3_Perek, 27_Paragraph": "אל תשכח צור ילדך ומחוללך, ובכל דרכיך דעהו, ותשוהו לנגדך תמיד: ", 
        "0_Perek, 8_Paragraph": "שלא יספר לשון הרע, ושלא יקבלו. ", 
        "4_Perek, 15_Paragraph": "אל יכבדוך בני אדם, פן יבעטו וישפילוך. ", 
        "1_Perek, 19_Paragraph": "כוון בתפילתך, כי התפילה היא עבודת הלב. ", 
        "0_Perek, 16_Paragraph": "שלא ישיח שיחה בטילה, ויזהר ללמוד בלילה עד שישן מתוך דברי תורה ולא מתוך שיחה בטלה. ", 
        "2_Perek, 8_Paragraph": "כי אפילו שיחה קלה שבין איש לאשתו עתיד ליתן עליה את הדין. ", 
        "0_Perek, 11_Paragraph": "שלא יסיח על כוס של ברכה. ", 
        "6_Perek, 10_Paragraph": "שידין את חברו לכף זכות. ", 
        "3_Perek, 4_Paragraph": "אל יהיו פניך זעומות נגד עוברים ושבים, וקבל אותם בפנים מאירות. ", 
        "5_Perek, 4_Paragraph": "אל תהי קפדן לדבר מועט נגד שום אדם, פן תלקט שונאים על חנם. ", 
        "4_Perek, 24_Paragraph": "אל תשבח אישה ביופייה ובטוב מעשיה, פן יאשרוה השומעים. ", 
        "2_Perek, 22_Paragraph": "לשמור פיהם מלהתחלל. ", 
        "6_Perek, 25_Paragraph": "שיקיים בהצנע לכלכל מעשיו הטובים, ", 
        "4_Perek, 3_Paragraph": "אל תניח דרך חסידות אף על פי שמלעיגים עליך, ואל תבוש לדבר מצווה. ", 
        "1_Perek, 12_Paragraph": "חבר טוב היה ליראי ה'. התחבר בחברתם, ומחברת פועלי און הרחק. ואהוב המוכיחים ", 
        "6_Perek, 17_Paragraph": "שיכבד את השבת כברכת ה' אלוהיו אשר נתן לו. ", 
        "4_Perek, 26_Paragraph": "אל תבהל מעשיך. ", 
        "2_Perek, 1_Paragraph": "וכוון בה כאשר תוכל, וכסה ראשך כשתזכיר את ה', ותסגור עינך. ", 
        "0_Perek, 5_Paragraph": "וכן מן הכעס. ", 
        "1_Perek, 15_Paragraph": "ולא תהיה משמש על מנת לקבל פרס בעשותך מצוותיו. ", 
        "5_Perek, 5_Paragraph": "אל תהי להוט לדעת הסתרים שבין אדם לחברו, ודבר המכוסה ממך. ", 
        "2_Perek, 3_Paragraph": "נטול ידיך לתפילה ולאכילה, ואחרי צאתך לצרכך ברך \"אשר יצר\". ", 
        "3_Perek, 26_Paragraph": "לא תתפלל כי אם בכוונות הלב ובנחת, כדי שישמע האוזן. ", 
        "4_Perek, 16_Paragraph": "אל תרף ידך מלבקש רעים ואוהבים, ואל ימעט לפניך שונא אחד. ", 
        "1_Perek, 6_Paragraph": "וידוי על עונותיך ערב והבוקר אל יחסר, ", 
        "2_Perek, 23_Paragraph": "כי תחילת דינו של אדם \"קבעת עתים לתורה\". ", 
        "2_Perek, 18_Paragraph": "פלס מעגל רגליך לישר עצמך בדרך בינוני במאכל ובמשתה ובכל מדותיך, ", 
        "3_Perek, 23_Paragraph": "והשתדל לכבדם ולקבלם מבעוד יום, ולהתענג בהם באכילה ושתייה וחציו לבית המדרש. וכבדהו בכניסתו וביציאתו לערוך שולחן במוצאי שבת. ", 
        "3_Perek, 11_Paragraph": "אל תשיב למחרפך ולמבזך, ותשים יד לפה ושתוק פן יחם לבבך. ", 
        "2_Perek, 36_Paragraph": "ואל תרחק מן העבירות מפני העונש, ", 
        "1_Perek, 14_Paragraph": "ולהרבות חסדי בוראך ויוצרך מבטן ונותן אכלך בעתו. ", 
        "1_Perek, 27_Paragraph": "כי לא יצא ידי חובת התפילה מי שלא כיון בהם. ", 
        "5_Perek, 9_Paragraph": "אל יהי ממון שלך חביב עליך יותר מגופך, כמו לעבור על המכס וללכת יחידי. ", 
        "6_Perek, 24_Paragraph": "ואם לא יכול להתענות שיתן שני פשיטין לצדקה. ", 
        "1_Perek, 2_Paragraph": "הסר ממך משענת בני אדם, והצנע ללכת עם בוראיך, ואל תשים זהב כסלך, כי זאת תחילת עבודה זרה. ופזר ממונך כאשר הוא רצונו, כי בידו למלאות חסרונך ולתת טרף בני ביתך. ", 
        "5_Perek, 28_Paragraph": "אל תרגיל עצמך לעמוד כי אם אצל חכם, ושמע האזין דבריו: ", 
        "0_Perek, 18_Paragraph": "כשיגיע עת תפילה משלוש תפלות שביום, יניח כל עסקיו ויתפלל. ", 
        "0_Perek, 3_Paragraph": "כן מן הליצנות. ", 
        "5_Perek, 10_Paragraph": "אל תיתן בלבבך קנאה, שזו היא חולה רעה שאין לה רפואה. ", 
        "5_Perek, 7_Paragraph": "אל תחשוב עוון למי שיבוא להתנצל לפניך, אם אמת ואם שקר. ", 
        "2_Perek, 5_Paragraph": "אז תתפלל \"אשר יצר\" ו\"על נטילת ידים\". ", 
        "0_Perek, 2_Paragraph": "וכן מן השקר והכזב. ", 
        "6_Perek, 18_Paragraph": "שיערוך שולחן בכל מוצאי שבת, ויאכל אפילו דבר מועט. ", 
        "4_Perek, 9_Paragraph": "אל תוציא דבר ולשון הרע על שום ברייה, ולא לזות ששפתים ורגילות. ", 
        "2_Perek, 14_Paragraph": "ומשוכבת חיקך שמור פתחי פיך. ", 
        "0_Perek, 22_Paragraph": "ואם יקללהו בני אדם או יחרפוהו אל ישיב להם דבר אלא יהא מן הנעלבים. ", 
        "1_Perek, 5_Paragraph": "ופיך אל ימהר להוציא דבר רע, עד אשר תשקלהו במאזני שכלך. ", 
        "4_Perek, 22_Paragraph": "אל תטיל אימה יתירה בתוך ביתך, כי הרבה קלקולים באים על רוב מורא. ", 
        "2_Perek, 21_Paragraph": "והזהרת בם אנשי ביתך להדריכם על פי התורה בכל הדברים הצריכים אזהרה: ", 
        "4_Perek, 11_Paragraph": "אל תשמע בחוץ קולך, ואל תהי צווח כבהמה, ודבריך יהיו בנחת. ", 
        "1_Perek, 28_Paragraph": "למוד פרשיותך עם הצבור שנים מקרא ואחד תרגום, ופירוש רש\"י זכרונו לברכה, ", 
        "0_Perek, 14_Paragraph": "שלא יאכל פת בעלי בתים של נכרים, ולא של פלטר, אלא אם כן לא יזדמן לו של ישראל. ", 
        "3_Perek, 15_Paragraph": "צדק צדק תרדוף, כי רודף צדקה וחסד ימצא חיים צדקה וכבוד. ", 
        "2_Perek, 33_Paragraph": "אל תדבר בלעגי שפה ובלשון אחרת כל עת שהחזן מתפלל, ותענה אמן. ", 
        "0_Perek, 12_Paragraph": "שלא יספר משיתחיל \"ברוך שאמר\" עד שיסיים תפילות לחש, ולא בעוד ששליח צבור חוזר ומתפלל בתפלה, אלא אם כן בדברי תורה או בדבר מצווה, או לתת שלום ולהחזיר שלום. ", 
        "4_Perek, 6_Paragraph": "אל תתעצל להביא מעשר אל בית האוצר, כי מתן בסתר יכפה אף. ", 
        "5_Perek, 26_Paragraph": "אל תוציא מפיך דבר שקר וכזב, והיה נאמן לכל אדם ואפילו לנכרי. ", 
        "4_Perek, 17_Paragraph": "אל תגנה מיקח חברך ואל תחליש דעתו, כי זה מנהג לחסרי דעת . ", 
        "2_Perek, 27_Paragraph": "כי החכם עיניו בראשו. ", 
        "1_Perek, 31_Paragraph": "ואין לך מדה טובה הימנה. ותנן \"תלמוד תורה כנגד כולם\". ", 
        "3_Perek, 6_Paragraph": "אל תשים עיניך למי שעלה לעושר יותר ממך, אלא למי שהוא תחתיך. ", 
        "5_Perek, 6_Paragraph": "אל תעש בסתר מה שתבייש לעשות בגלוי, ואל תאמר מי רואני. ", 
        "4_Perek, 5_Paragraph": "אל תאחר לרוץ ולמהר ולהכין לפניהם שולחן ולחם, כי שמא הם רעבים. ", 
        "5_Perek, 14_Paragraph": "אל תכנה שם רע לחברך, כי המכנה שם לחברו אין לו חלק לעולם הבא. ", 
        "3_Perek, 1_Paragraph": "אל תתעצל בברכת הלבנה, שאם לא זכו ישראל אלא להקביל פני שכינה בכל חודש דים. ", 
        "6_Perek, 12_Paragraph": "שישתדל להכניס שלום בין איש לאשתו ובין אדם לחברו. ", 
        "6_Perek, 20_Paragraph": "שיתוודה בכל לילה קודם שיישן, מלבד הלילות שהן אסורות בהספד ובתענית, ", 
        "6_Perek, 0_Paragraph": "\"אורח חיים למעלה למשכיל, למען סור משאול מטה\". ", 
        "5_Perek, 1_Paragraph": "אל תכעיס לשום אדם ואף לנכרי, כי אין נכרי שאין לו שעה, ועברתם שמורה נצח. ", 
        "2_Perek, 10_Paragraph": "והישמר מלהסתכל באשה, ואפילו פנויה. ", 
        "4_Perek, 10_Paragraph": "אל תהי נבהל להשיב בעזות למי שאמר דברים אשר לא טובים. ", 
        "1_Perek, 17_Paragraph": "בשכבך תשגה באהבתו, ובקומך ובהילוכך תמצאנו, ", 
        "1_Perek, 18_Paragraph": "והקיצות בו תשעשע והוא יישר אורחותיך. ", 
        "6_Perek, 9_Paragraph": "שיוכיח את עמיתו ולא ישא עליו חטא. ", 
        "0_Perek, 17_Paragraph": "שלא יכניס עצמו בספק חשכה בשבת, ויזהיר בני ביתו על שמירת שבת, ויקדים להתפלל ערב שבת תפלת מנחה, כדי שיקבל עליו השבת מבעוד יום. ", 
        "2_Perek, 29_Paragraph": "ותהיה זריז לעשות כל מה שמוטל עליך לעשות, ומכל משמר נצור לבך. ", 
        "6_Perek, 21_Paragraph": "ויתאבל על עוונותיו ועל אורך גלותנו ועל חורבן בית מקדשינו ותפארתנו ", 
        "1_Perek, 16_Paragraph": "יומם ולילה זכרו, מפיך אל ימוש, ", 
        "6_Perek, 15_Paragraph": "שילמד הפרשה בכל שבוע שנים מקרא ואחד תרגום ופירוש רש\"י זכרונו לברכה. ", 
        "5_Perek, 13_Paragraph": "אל תעמול לרוח, ואל תשמע דברים בטלים. ", 
        "1_Perek, 0_Paragraph": "\nלהרחיק גאווה וכעס, וגער ביצר הרע המשיאך ללכת בדרכי לבך, ואל ישיאך כי דרכיך זך וישר. ", 
        "0_Perek, 26_Paragraph": "לבטוח בה' בכל לבבך, ולהאמין בהשגחתו הפרטית, ובזה תקיים בלבבך הייחוד השלם בהאמין בו, כי עיניו משוטטות בכל הארץ, ועיניו על כל דרכי איש, ובוחן לב וחוקר כליות. כי מי שאינו מאמין \"אשר הוצאתיך מארץ מצרים\", אף ב\"אנכי ה' אלוהיך\" אינו מאמין, ואין זה ייחוד שלם. כי זה היה סגולת ישראל על הגויים, וזה יסוד כל התורה כולה: ", 
        "2_Perek, 34_Paragraph": "אל תנשה פגיעת המות שתבוא פתאום, ותזכור מעמד הדין. ", 
        "2_Perek, 6_Paragraph": "גדילים תעשה לך על ארבע כנפות כסותך, למען תזכור לקדש עצמך בכל דבריך. ", 
        "1_Perek, 10_Paragraph": "ומטתך בדמעה תמסה, ", 
        "2_Perek, 9_Paragraph": "ואל תנהג עצמך בקלות ראש, ויהי מורא שמים עליך. ", 
        "4_Perek, 2_Paragraph": "אל תיפרד מהגיית חכמה ומוסר, ותתאבק בעפר רגלי חכמים והתחכם. ", 
        "3_Perek, 2_Paragraph": "אל תעשה דבר שילעיגו הבריות, שדרכם להעלים הטובות ולגלות הרעות. ", 
        "2_Perek, 12_Paragraph": "סוד אחר אל תגל, גם את הדברים אשר ידברו לפניך שלא על דרך סוד טמנהו בקירות לבך. ", 
        "3_Perek, 3_Paragraph": "אל תקלה אביך ואמך, ואל תצער אותם, וכבדם כפי יכולתך כל ימיהם. ", 
        "2_Perek, 7_Paragraph": "והוי צנוע בבית הכסא ועם ביתך, ", 
        "2_Perek, 20_Paragraph": "קבע עתים לתורה קודם אכילה ושכיבה, ודברת בם על שלחנך, ", 
        "3_Perek, 17_Paragraph": "ובכל יום לא תחסר מתנה מועטת לכל הפחות קודם התפלה. ", 
        "3_Perek, 18_Paragraph": "ואם תגיע למעשר, תיתן ויהי טרף בביתך בכל אשר תמצא ידיך לגמול, ", 
        "6_Perek, 7_Paragraph": "שיהיה נאמן במשאו ובמתנו ובדבורו. ", 
        "0_Perek, 24_Paragraph": "ויתרחק מן השחוק ומן הכעס, כי מבלבל רוחו ודעתו של אדם. ושיעבוד תמיד ליוצרו באהבה, ושלא יניח דבר לעשות מעניין זאת התקנה. ", 
        "5_Perek, 11_Paragraph": "אל תרגיל להישבע על גופך, ואפילו על דבר אמת. ", 
        "0_Perek, 23_Paragraph": "ואל יצא לריב מהם ויתרחק מן השחוק ומן הכעס כי מבלבל רוחו ודעתו של אדם ושיעבוד תמיד ליוצרו באהבה ושלא יניח דבר לעשות מענין זאת התקנה. ", 
        "4_Perek, 25_Paragraph": "אל תיתן תפארת לעצמך, ואת תייקר גופך בעיניך ותקטין את עצמך. ", 
        "6_Perek, 6_Paragraph": "שיקבע עתים לתורה. ", 
        "4_Perek, 23_Paragraph": "אל תתייחד עם שום אישה חוץ מאשתך ואמך ובתך, ואפילו עם שתי נשים. ", 
        "2_Perek, 19_Paragraph": "ואל תט ימין ושמאל ובדבוריך ובהסברת פנים עם האמונה, ורדוף אחר השלום. ", 
        "4_Perek, 8_Paragraph": "אל תרים ידיך על חברך, ואף אם הוא מקלל את אביך ואת אמך בפניך. ", 
        "1_Perek, 24_Paragraph": "ומה טוב לבקש סליחה על מאמרך סלח לנו בלא כוונה. ", 
        "3_Perek, 13_Paragraph": "אל תתגאה על הבריות, ותהיה שפל רוח וכעפר שהכל דשין בו. ", 
        "1_Perek, 25_Paragraph": "ואם אי אפשר בכל התפילות, ", 
        "2_Perek, 17_Paragraph": "ואל תדבר שיחה בטלה בבית הכנסת, ותפילין על ראשך ועל זרועך אל יחסרו. ", 
        "2_Perek, 25_Paragraph": "כי טובה תוכחת מגולה מאהבה מסותרת. ולמוכיחים ינעם. ", 
        "6_Perek, 13_Paragraph": "שיזהיר את בני ביתו על התפלה ועל נטילת ידים ואל ברכת הנהנין. ", 
        "5_Perek, 3_Paragraph": "אל תעלה בדעתך לנצח את החכם, כי לא תרבה על חכמתך חכמה. ", 
        "0_Perek, 4_Paragraph": "כן מן הרכילות. ", 
        "2_Perek, 28_Paragraph": "הזהר שלא תסמוך בלבבך, ושמע עצה וקבל מוסר, ", 
        "4_Perek, 1_Paragraph": "אל תאמר על שום מצווה אעשה אותה למחר, שמא לא תיפנה לעשות. ", 
        "3_Perek, 5_Paragraph": "אל תשכח להעניק להם צדה ולעשות לויה להם, ותנחמם בדברים. ", 
        "2_Perek, 37_Paragraph": "רק עבוד מאהבה:", 
        "2_Perek, 26_Paragraph": "בתחילת מעשיך הבט סופם, והוי מחשב הפסד מצווה כנגד שכרה, ושכר עבירה כנגד הפסדה. ", 
        "3_Perek, 0_Paragraph": "אל תתרשל במצווה אם באה לידך, ותעשנה לשם שמים בלי איחור. ", 
        "2_Perek, 2_Paragraph": "כי מידי דברך בו אל תהי כאמור \"בפיו ובשפתיו כבדוני ולבם רחק ממני\". ", 
        "1_Perek, 29_Paragraph": "ותדקדק בו כאשר תוכל. ", 
        "1_Perek, 3_Paragraph": "דע את אלהי אביך, ודבריך במאזני צדק תשקול, ", 
        "6_Perek, 1_Paragraph": "שמפריש מעשר מכל ריווח שיביא ה' יתעלה לידו. ", 
        "2_Perek, 0_Paragraph": "מכל מאכל אשר תאכל, ומכל משקה אשר תשתה, אל תהיה בלא ברכה תחלה וסוף. ", 
        "5_Perek, 23_Paragraph": "אל תדבר בלא עתו ובדבר שאין בו תועלת, ושמור פתחי פיך. ", 
        "2_Perek, 30_Paragraph": "אל תקום ממטתך כאיש עצל, כי אם בזריזות כדי לעבוד ליוצרך. ", 
        "4_Perek, 14_Paragraph": "אל תרדוף אחר הכבוד, ולא תעלה במעלה שאינה ראויה לך. ", 
        "0_Perek, 10_Paragraph": "שלא יסתכל באשה שהיא אסורה לו. ", 
        "4_Perek, 20_Paragraph": "אל תאכל אכילה גסה עד שתמלא כריסך, כי הרבה חולאים באים על רוב אכילה. ", 
        "1_Perek, 7_Paragraph": "וזיכרון ציון וירושלים בשיברון לב ובדאגה ובאנחה ובדמעה. ", 
        "5_Perek, 24_Paragraph": "אל תדבר עם מהולל ומשוגע שלא יקבל דבריך ויבזה אותם. ", 
        "4_Perek, 4_Paragraph": "אל תקפץ ידיך מליתן תמיד אל העניים ולאביונים, ומבשרך אל תתעלם. ", 
        "5_Perek, 19_Paragraph": "אל תכעס באשתך, ואם רחקת אותה בשמאל קרב אותה בימין בלא איחור. ", 
        "1_Perek, 20_Paragraph": "ואם בנך ידבר לך ולא מלבו, הלא ייחר לך. ", 
        "3_Perek, 14_Paragraph": "אל תהי בז לכל אדם ולכל דבר, שאין לך אדם שאין לו שעה ואין לך דבר שאין לו מקום. ", 
        "1_Perek, 21_Paragraph": "ומה תעשה טפה סרוחה לפני מלכו של עולם, ", 
        "0_Perek, 13_Paragraph": "שלא ידבר בקריאת ההלל, ולא בעוד ששליח צבור קורא בתורה. ", 
        "1_Perek, 1_Paragraph": "\"מדבר שקר תרחק\", ואל תוציא שם שמים לבטלה, ולא במקום מטונף. ", 
        "6_Perek, 22_Paragraph": "שיבנה במהרה בימינו. ", 
        "3_Perek, 25_Paragraph": "אל תתפלל בלא נקיות כפים ובלא טהרה, כי תפילתך לא תהיה נשמעת. ", 
        "1_Perek, 13_Paragraph": "טוב וישר לך להמעיט בעיניך פעולתיך הטובים, ולהגדיל פשעיך, ", 
        "4_Perek, 28_Paragraph": "אל תרף ידיך לקנות לך חבר נאמן, ושמור אותו ואל תאבדהו כי טוב. ", 
        "3_Perek, 12_Paragraph": "אל תתעבר על ריב לא לך, כי לסוף הם ישלימו ביניהם ואתה תישאר בכעס. ", 
        "1_Perek, 8_Paragraph": "זכור יום המוות תמיד, וצידה לדרך הכן, ", 
        "5_Perek, 18_Paragraph": "אל תרגיל גופך להשתכר מיין, פן תהיה מגונה ותנבל את פיך ותתחרט. ", 
        "5_Perek, 8_Paragraph": "אל תסמוך על מתנת בשר ודם, ותעבוד לבקש מזונותיך. ", 
        "6_Perek, 23_Paragraph": "שיעשה יום אחד תענית בכל חודש ביום שקורין בתורה, ", 
        "3_Perek, 16_Paragraph": "ואל יחסר מחצית השקל בכל שנה בפעם אחת, ובכל חודש ובכל שבוע כפי מיסת ידך, ", 
        "3_Perek, 7_Paragraph": "אל תיבהל לקצוף משום דבר, והארך אפך, פן תאבד את חכמתך. ", 
        "5_Perek, 21_Paragraph": "אל תהי רגיל לישב עם הלצים פחותי הנפש פן יחטיאוך. ", 
        "2_Perek, 16_Paragraph": "והוי זהיר שתהיה מעשרה הראשונים. ", 
        "6_Perek, 11_Paragraph": "שימחל בכל לילה קודם שילין לכל מי שחטא לו בדברים. ", 
        "5_Perek, 16_Paragraph": "אל תהי סרבן אל אנשי עירך, לבטל רצונך מפני רצון אחרים. ", 
        "2_Perek, 4_Paragraph": "ו\"על נטילת ידים\" לא תברך, אם לא שקנחת או שפשפת ותרצה להתפלל מיד, ", 
        "4_Perek, 27_Paragraph": "אל תרבה לדבר בדברים המועילים ובלא נזק, כי אם בקוצר לשון. ", 
        "1_Perek, 4_Paragraph": "והין צדק יהיה לך, ויקל בעיניך הוצאות ממונך מהוצאות דברך. ", 
        "3_Perek, 21_Paragraph": "והתחנן לפניו תמיד להטות לבבך לעדותיו, ובשאר דרכיך השלך על ה' יהבך. ", 
        "0_Perek, 1_Paragraph": "וכן מן החנופות. ", 
        "0_Perek, 19_Paragraph": "וראש כל הדברים שישמור את עיניו מכל דבר שאינו שלו. ", 
        "3_Perek, 20_Paragraph": "רצה כאשר ירצה יוצרך. שמח בחלקך אם מעט ואם הרבה, ", 
        "2_Perek, 11_Paragraph": "ומזוזות על פתחי ביתך אל יחסרו. ", 
        "0_Perek, 15_Paragraph": "שלא יסעד בסעודת הרשות. ", 
        "0_Perek, 21_Paragraph": "לברך את בוראו שהשביע נפש שוקקה. ", 
        "0_Perek, 0_Paragraph": "להתרחק מן הגאווה בתכלית הריחוק. ", 
        "3_Perek, 24_Paragraph": "אל תישן כעצל שינה רבה, ורגיל את עצמך להקיץ בהנץ החמה, ולקול הציפור קום ממיטתך. ", 
        "2_Perek, 31_Paragraph": "אל תאחר לרוץ מהרה אל בית התפילה, ושמרת רגליך פן יהיו מטונפות, ", 
        "3_Perek, 22_Paragraph": "ואל יקשה בעיניך מלהוציא לכבוד השבת ויום טוב ככל הצריך, ", 
        "1_Perek, 26_Paragraph": "ברכה ראשונה של שמ\"ע, ופסוק ראשון של קריאת שמע אל יחסר, ", 
        "6_Perek, 26_Paragraph": "כי הוא עבודת ה' יתברך הנבחרת והרצויה לפניו. סליק ", 
        "4_Perek, 18_Paragraph": "אל תאמר בצדקתי העשרתי, ותירא שלא תקבל שכרך בעולם הזה. ", 
        "4_Perek, 19_Paragraph": "אל תטה את חברך מדרך טובה אל דרך רעה, כגון מסית ומדיח וכיוצא בזה. ", 
        "5_Perek, 27_Paragraph": "אל תתעצל להקדים שלום לכל אדם, ואפילו לגוי מפני דרכי שלום. ", 
        "6_Perek, 16_Paragraph": "שיקרא אגרת התשובה שחיבר רבנו יונה ז\"ל בשבוע שיחול ראש השנה להיות בתוכה. ", 
        "4_Perek, 7_Paragraph": "אל תביט למי שהוא קטן ממך בעבודה וביראה, כי אם לגדול ממך. ", 
        "1_Perek, 30_Paragraph": "וכן יהיה לך בגמרא, כי העוסק בגמרא מידה טובה, ונותנין עליה שכר, ", 
        "5_Perek, 22_Paragraph": "אל תתעצל לבקש חכמה, ולייסר את חברך בסתר ודרך כבוד. ", 
        "5_Perek, 15_Paragraph": "אל תבטח בעושרך, כי הבוטח בעושרו מלקט שונאים וייכשל תחת שונאיו. ", 
        "6_Perek, 3_Paragraph": "שיתפלל ערב ובוקר בכל יום עם הציבור. ", 
        "3_Perek, 10_Paragraph": "אל תדבר בצוואר עתק, ואל תעיז מצח שלא לקבל עליך יראת שמים. ", 
        "0_Perek, 7_Paragraph": "שלא יכנה שם לחברו, שלא יקראנו בכינוי שכינוהו אחרים אם לא יהיה נזכר ונכבד כשמו. "
    }, 
    "meta": "Perek-Paragraph"
}