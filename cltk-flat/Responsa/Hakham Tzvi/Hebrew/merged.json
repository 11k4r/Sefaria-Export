{
    "work": "Hakham Tzvi", 
    "text": {
        "166_Teshuva, 0_Paragraph": "קסז שאלת בני ח\"ל העולם לא\"י דרך ארעי האיך יתנהגו בשלש רגלים אם כבני ארץ ישראל או כבני ח\"ל:", 
        "166_Teshuva, 1_Paragraph": "תשובה נלע\"ד דצריכים הם להתנהג בעניני המועדים בא' מבני א\"י התושבים ואין זה בכלל חומרי מקום שיצא משם לא מבעיא בתפלות וברכות וקריאת ס\"ת שאינן חומרות בעצם שהרי אם בא להחמיר לברך ולהתפלל תפלת המועדים בזמן שאינו מועד עבירה היא בידו אלא אפי' במלאכה מותרים הם שאילו היו כל אנשי המקום שיצאו משם כאן בקביעותא פשיטא שאסורים היו לעשות יותר מיום אחד משום בל תוסיף שהרי הישן בשמיני בסוכה לוקה וכן בפסח ושבועות העושה יום א' מועד יותר מהמצות עובר על ב\"ת ולא אמרו נותנין עליו חומרי מקום שיצא משם אלא בחומרא שרשאין בני המקום שיצא זה משם לנהוג חומרתם במקום הנוהגין קולא אף אם יקבעו דירתם במקום הלז אבל בדבר שאילו באו בני מקום החומרא למקום הקולא וקבעו דירתם בו היו אסורין לנהוג חומרתם בזה לא אמרו ואף דשלחי מתם הזהרו במנהג אבותיכם דילמא גזרו שמדא ואתי לאקלקולי הך קלקלה גופה לא שייכא אלא כסתם במקומם בח\"ל אבל בהיותם בא\"י לא שייכא וכיון שבא\"י איסור הוא להוסיף יום א' על המצות ואין ביד אנשי א\"י להוסיף יום א' יותר מהכתוב בתורה ולהחמיר אף הבאים מח\"ל אסורים הם לנהוג שני י\"ט של גליות כל זמן שהם בא\"י אפי' דרך ארעי כיון שהמקום גורם ואין זה בכלל חומרי מקום שיצא משם.", 
        "166_Teshuva, 2_Paragraph": "והנלע\"ד כתבתי צבי אשכנזי ס\"ט:\n"
    }, 
    "meta": "Teshuva-Paragraph"
}