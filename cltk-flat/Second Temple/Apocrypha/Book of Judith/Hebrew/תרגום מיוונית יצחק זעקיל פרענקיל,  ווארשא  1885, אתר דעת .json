{
    "text": {
        "1_Chapter, 0_Verse": "ויהי בשנת שמונה עשרה למלכו, בעשרים ושנים יום לחודש הראשון, ויערימו סוד בבית המלך לעשות נקמה בכל הגוים ההם כאשר דיבר. ",
        "1_Chapter, 1_Verse": "ויקרא המלך לכל שריו ועבדיו, ויגד להם את עצתו, ויספר להם את רשעת כל הגוים האלה. ",
        "1_Chapter, 2_Verse": "ויהי באומרם כולם להשמיד ולאבד את כל הגויים אשר לא שמעו בקול המלך, ויקרא לראש שרי צבאיו ולמשנהו להלופרנש, ויאמר אליו.",
        "1_Chapter, 3_Verse": "כה אמר נבוכדנצר הגדול מלך כל הארץ. ",
        "1_Chapter, 4_Verse": "מהר ובחר לך חיל רגלי גיבורי כוח שנים עשר ריבוא, ופרשים שנים עשר אלף. ",
        "1_Chapter, 5_Verse": "וצא למלחמה על כל הארצות אשר מים למלכותי, ואשר לא שמעו לקולי. ",
        "1_Chapter, 6_Verse": "ואמרת אליהם: ארצכם ומימיכם לי הם.",
        "1_Chapter, 7_Verse": "הנה יצאתי באפי ובחמתי לקראתכם, וכיסיתי את עין ארצכם בהמון צבאותיי, ולהם אתננה לשלל.",
        "1_Chapter, 8_Verse": "הבקעות והנחלים ימלאו חלליכם, והנהרות יעכרו מפגרי מתיכם, וניפצתי את השבויים עד כנפות הארץ. ",
        "1_Chapter, 9_Verse": "אתה תלך לפני ופרצת על כל גבולי ארצותם. והיה כי ייכנעו ועמדו תחת ידיך עד יום פוקדי עליהם. ",
        "1_Chapter, 10_Verse": "וכי יתייצבו לפניך, והחרמת אותם לפי חרב, עינך לא תחוס עליהם, וכל הארץ תהי לבז. ",
        "1_Chapter, 11_Verse": "ועתה בי נשבעתי ובמלכותי, אם לא בידי אעשה כאשר דברתי.",
        "1_Chapter, 12_Verse": "לכן מהר ועשה כאשר צוותיך, אל תפל דבר ממצוותי, ואחֵר לא תאחֵר. ",
        "1_Chapter, 13_Verse": "ויצא הלופרנש מאת פני המלך, וישמע את כל שרי החיל וכל פקידי ארץ ארם, ויפקוד את אנשי צבאו, כולם גיבורי חיל כאשר צווה המלך.",
        "1_Chapter, 14_Verse": "ויהיו פקודיהם למספרם שנים עשר ריבוא איש רגלי, ופרשים נושאי קשת שנים עשר אלף. ",
        "1_Chapter, 15_Verse": "ויערוך אותם כמשפט, ויעברו לפניו, וגמלים וחמורים עימהם עד אין מספר נושאים את כליהם, וגם צאן ובקר מקנה רב מאד. ",
        "1_Chapter, 16_Verse": "וגם בר ואוכל להחיות כל ההמון הזה, וכסף וזהב רב מאוצר המלך. ",
        "1_Chapter, 17_Verse": "ויסע עם כל החיל הזה וסוס ורכב ופרשים לפני המשנה, ויכסו את עין הארץ, וילכו ימה.",
        "1_Chapter, 18_Verse": "וגם ערב נסע אתם כארבה וכחול על פני האדמה אשר לא יספר מרוב. ",
        "1_Chapter, 19_Verse": "וייסע מנינוה דרך שלשת ימים, עד ערבות בקתילש. ויחן תחת ההר משמאל לקיליקיא.",
        "1_Chapter, 20_Verse": "ומשם נסע עם כל מחנהו ורכבו ופרשיו על ההרים. ",
        "1_Chapter, 21_Verse": "ויהפוך את פוט ולוד ויַשחת כל בני תרשיש ואת בני ישמעאל היושבים בקצה המדבר מנגב לחילון. ",
        "1_Chapter, 22_Verse": "ויעבר את נהר פרת, וילך פדנה ארם, ויהרוס כל עיר מבצר מנחל ארנון ועד הים. ",
        "1_Chapter, 23_Verse": "ויכבוש את כל גבולי קיליקיא, וכל המתייצבים לפניו הכה לפי חרב. ויבוא עד הרי יפת אשר מנגב לארץ ערב. ",
        "1_Chapter, 24_Verse": "ויסובב כל יושבי מדין, ויצת אש באוהליהם, וישחת את מגרשיהם. ",
        "1_Chapter, 25_Verse": "ויהי בעת הקציר וירד לדמשק, ויבער את קָמַת העיר, ויחרם כל צאן ובקר.",
        "1_Chapter, 26_Verse": "את העיר שללו ויבוזו ואת שדותיה השחיתו, וכל איש בחור הכו לפי חרב. ",
        "1_Chapter, 27_Verse": " ותיפול אימתו על כל יושבי חבל הים, ועל יושבי צור וצידון ועקן וימנה. ",
        "1_Chapter, 28_Verse": " וגם יושבי אשדוד ואשקלון יראו וחרדו מפניו. "
    },
    "meta": "Chapter-Verse",
    "work": "Book of Judith"
}