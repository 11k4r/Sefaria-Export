{
    "work": "Amos", 
    "text": {
        "4_Chapter, 18_Verse": "כאשר ינוס איש מפני הארי ופגעו הדב ובא הבית וסמך ידו על־הקיר ונשכו הנחש", 
        "6_Chapter, 10_Verse": "כי־כה אמר עמוס בחרב ימות ירבעם וישראל גלה יגלה מעל אדמתו", 
        "2_Chapter, 8_Verse": "השמיעו על־ארמנות באשדוד ועל־ארמנות בארץ מצרים ואמרו האספו על־הרי שמרון וראו מהומת רבות בתוכה ועשוקים בקרבה", 
        "6_Chapter, 9_Verse": "וישלח אמציה כהן בית־אל אל־ירבעם מלך־ישראל לאמר קשר עליך עמוס בקרב בית ישראל לא־תוכל הארץ להכיל את־כל־דבריו", 
        "8_Chapter, 13_Verse": "ושבתי את־שבות עמי ישראל ובנו ערים נשמות וישבו ונטעו כרמים ושתו את־יינם ועשו גנות ואכלו את־פריהם", 
        "2_Chapter, 9_Verse": "ולא־ידעו עשות־נכחה נאם־יהוה האוצרים חמס ושד בארמנותיהם", 
        "7_Chapter, 10_Verse": "הנה ימים באים נאם אדני יהוה והשלחתי רעב בארץ לא־רעב ללחם ולא־צמא למים כי אם־לשמע את דברי יהוה", 
        "8_Chapter, 3_Verse": "ואם־ילכו בשבי לפני איביהם משם אצוה את־החרב והרגתם ושמתי עיני עליהם לרעה ולא לטובה", 
        "6_Chapter, 16_Verse": "לכן כה־אמר יהוה אשתך בעיר תזנה ובניך ובנתיך בחרב יפלו ואדמתך בחבל תחלק ואתה על־אדמה טמאה תמות וישראל גלה יגלה מעל אדמתו", 
        "0_Chapter, 10_Verse": "כה אמר יהוה על־שלשה פשעי אדום ועל־ארבעה לא אשיבנו על־רדפו בחרב אחיו ושחת רחמיו ויטרף לעד אפו ועברתו שמרה נצח", 
        "4_Chapter, 7_Verse": "עשה כימה וכסיל והפך לבקר צלמות ויום לילה החשיך הקורא למי־הים וישפכם על־פני הארץ יהוה שמו", 
        "7_Chapter, 3_Verse": "שמעו־זאת השאפים אביון ולשבית ענוי־[עניי־] ארץ", 
        "0_Chapter, 9_Verse": "ושלחתי אש בחומת צר ואכלה ארמנתיה", 
        "4_Chapter, 20_Verse": "שנאתי מאסתי חגיכם ולא אריח בעצרתיכם", 
        "3_Chapter, 9_Verse": "שלחתי בכם דבר בדרך מצרים הרגתי בחרב בחוריכם עם שבי סוסיכם ואעלה באש מחניכם ובאפכם ולא־שבתם עדי נאם־יהוה", 
        "5_Chapter, 5_Verse": "השתים במזרקי יין וראשית שמנים ימשחו ולא נחלו על־שבר יוסף", 
        "0_Chapter, 14_Verse": "והלך מלכם בגולה הוא ושריו יחדו אמר יהוה", 
        "6_Chapter, 0_Verse": "כה הראני אדני יהוה והנה יוצר גבי בתחלת עלות הלקש והנה־לקש אחר גזי המלך", 
        "8_Chapter, 1_Verse": "אם־יחתרו בשאול משם ידי תקחם ואם־יעלו השמים משם אורידם", 
        "6_Chapter, 15_Verse": "ועתה שמע דבר־יהוה אתה אמר לא תנבא על־ישראל ולא תטיף על־בית ישחק", 
        "0_Chapter, 6_Verse": "ושלחתי אש בחומת עזה ואכלה ארמנתיה", 
        "5_Chapter, 10_Verse": "כי־הנה יהוה מצוה והכה הבית הגדול רסיסים והבית הקטן בקעים", 
        "4_Chapter, 23_Verse": "ויגל כמים משפט וצדקה כנחל איתן", 
        "4_Chapter, 26_Verse": "והגליתי אתכם מהלאה לדמשק אמר יהוה אלהי־צבאות שמו", 
        "5_Chapter, 6_Verse": "לכן עתה יגלו בראש גלים וסר מרזח סרוחים", 
        "0_Chapter, 3_Verse": "ושלחתי אש בבית חזאל ואכלה ארמנות בן־הדד", 
        "7_Chapter, 2_Verse": "והילילו שירות היכל ביום ההוא נאם אדני יהוה רב הפגר בכל־מקום השליך הס", 
        "5_Chapter, 8_Verse": "והיה אם־יותרו עשרה אנשים בבית אחד ומתו", 
        "1_Chapter, 13_Verse": "ואבד מנוס מקל וחזק לא־יאמץ כחו וגבור לא־ימלט נפשו", 
        "3_Chapter, 0_Verse": "שמעו הדבר הזה פרות הבשן אשר בהר שמרון העשקות דלים הרצצות אביונים האמרת לאדניהם הביאה ונשתה", 
        "1_Chapter, 5_Verse": "כה אמר יהוה על־שלשה פשעי ישראל ועל־ארבעה לא אשיבנו על־מכרם בכסף צדיק ואביון בעבור נעלים", 
        "2_Chapter, 6_Verse": "כי לא יעשה אדני יהוה דבר כי אם־גלה סודו אל־עבדיו הנביאים", 
        "0_Chapter, 5_Verse": "כה אמר יהוה על־שלשה פשעי עזה ועל־ארבעה לא אשיבנו על־הגלותם גלות שלמה להסגיר לאדום", 
        "1_Chapter, 1_Verse": "ושלחתי־אש במואב ואכלה ארמנות הקריות ומת בשאון מואב בתרועה בקול שופר", 
        "0_Chapter, 1_Verse": "ויאמר יהוה מציון ישאג ומירושלם יתן קולו ואבלו נאות הרעים ויבש ראש הכרמל", 
        "3_Chapter, 11_Verse": "לכן כה אעשה־לך ישראל עקב כי־זאת אעשה־לך הכון לקראת־אלהיך ישראל", 
        "6_Chapter, 7_Verse": "ויאמר יהוה אלי מה־אתה ראה עמוס ואמר אנך ויאמר אדני הנני שם אנך בקרב עמי ישראל לא־אוסיף עוד עבור לו", 
        "3_Chapter, 3_Verse": "באו בית־אל ופשעו הגלגל הרבו לפשע והביאו לבקר זבחיכם לשלשת ימים מעשרתיכם", 
        "1_Chapter, 10_Verse": "ואקים מבניכם לנביאים ומבחוריכם לנזרים האף אין־זאת בני ישראל נאם־יהוה", 
        "4_Chapter, 16_Verse": "ובכל־כרמים מספד כי־אעבר בקרבך אמר יהוה", 
        "7_Chapter, 6_Verse": "נשבע יהוה בגאון יעקב אם־אשכח לנצח כל־מעשיהם", 
        "2_Chapter, 10_Verse": "לכן כה אמר אדני יהוה צר וסביב הארץ והורד ממך עזך ונבזו ארמנותיך", 
        "5_Chapter, 11_Verse": "הירצון בסלע סוסים אם־יחרוש בבקרים כי־הפכתם לראש משפט ופרי צדקה ללענה", 
        "0_Chapter, 7_Verse": "והכרתי יושב מאשדוד ותומך שבט מאשקלון והשיבותי ידי על־עקרון ואבדו שארית פלשתים אמר אדני יהוה", 
        "1_Chapter, 2_Verse": "והכרתי שופט מקרבה וכל־שריה אהרוג עמו אמר יהוה", 
        "8_Chapter, 11_Verse": "למען יירשו את־שארית אדום וכל־הגוים אשר־נקרא שמי עליהם נאם־יהוה עשה זאת", 
        "6_Chapter, 5_Verse": "נחם יהוה על־זאת גם־היא לא תהיה אמר אדני יהוה", 
        "4_Chapter, 22_Verse": "הסר מעלי המון שריך וזמרת נבליך לא אשמע", 
        "8_Chapter, 10_Verse": "ביום ההוא אקים את־סכת דויד הנפלת וגדרתי את־פרציהן והרסתיו אקים ובניתיה כימי עולם", 
        "5_Chapter, 4_Verse": "הפרטים על־פי הנבל כדויד חשבו להם כלי־שיר", 
        "8_Chapter, 4_Verse": "ואדני יהוה הצבאות הנוגע בארץ ותמוג ואבלו כל־יושבי בה ועלתה כיאר כלה ושקעה כיאר מצרים", 
        "1_Chapter, 4_Verse": "ושלחתי אש ביהודה ואכלה ארמנות ירושלם", 
        "7_Chapter, 1_Verse": "ויאמר מה־אתה ראה עמוס ואמר כלוב קיץ ויאמר יהוה אלי בא הקץ אל־עמי ישראל לא־אוסיף עוד עבור לו", 
        "8_Chapter, 6_Verse": "הלוא כבני כשיים אתם לי בני ישראל נאם־יהוה הלוא את־ישראל העליתי מארץ מצרים ופלשתיים מכפתור וארם מקיר", 
        "3_Chapter, 7_Verse": "ונעו שתים שלש ערים אל־עיר אחת לשתות מים ולא ישבעו ולא־שבתם עדי נאם־יהוה", 
        "1_Chapter, 14_Verse": "ותפש הקשת לא יעמד וקל ברגליו לא ימלט ורכב הסוס לא ימלט נפשו", 
        "4_Chapter, 12_Verse": "לכן המשכיל בעת ההיא ידם כי עת רעה היא", 
        "2_Chapter, 1_Verse": "רק אתכם ידעתי מכל משפחות האדמה על־כן אפקד עליכם את כל־עונתיכם", 
        "1_Chapter, 15_Verse": "ואמיץ לבו בגבורים ערום ינוס ביום־ההוא נאם־יהוה", 
        "3_Chapter, 6_Verse": "וגם אנכי מנעתי מכם את־הגשם בעוד שלשה חדשים לקציר והמטרתי על־עיר אחת ועל־עיר אחת לא אמטיר חלקה אחת תמטר וחלקה אשר־לא־תמטיר עליה תיבש", 
        "0_Chapter, 4_Verse": "ושברתי בריח דמשק והכרתי יושב מבקעת־און ותומך שבט מבית עדן וגלו עם־ארם קירה אמר יהוה", 
        "4_Chapter, 17_Verse": "הוי המתאוים את־יום יהוה למה־זה לכם יום יהוה הוא־חשך ולא־אור", 
        "2_Chapter, 0_Verse": "שמעו את־הדבר הזה אשר דבר יהוה עליכם בני ישראל על כל־המשפחה אשר העליתי מארץ מצרים לאמר", 
        "6_Chapter, 13_Verse": "ויען עמוס ויאמר אל־אמציה לא־נביא אנכי ולא בן־נביא אנכי כי־בוקר אנכי ובולס שקמים", 
        "6_Chapter, 6_Verse": "כה הראני והנה אדני נצב על־חומת אנך ובידו אנך", 
        "3_Chapter, 10_Verse": "הפכתי בכם כמהפכת אלהים את־סדם ואת־עמרה ותהיו כאוד מצל משרפה ולא־שבתם עדי נאם־יהוה", 
        "2_Chapter, 5_Verse": "אם־יתקע שופר בעיר ועם לא יחרדו אם־תהיה רעה בעיר ויהוה לא עשה", 
        "0_Chapter, 8_Verse": "כה אמר יהוה על־שלשה פשעי־צר ועל־ארבעה לא אשיבנו על־הסגירם גלות שלמה לאדום ולא זכרו ברית אחים", 
        "7_Chapter, 0_Verse": "כה הראני אדני יהוה והנה כלוב קיץ", 
        "4_Chapter, 10_Verse": "לכן יען בושסכם על־דל ומשאת־בר תקחו ממנו בתי גזית בניתם ולא־תשבו בם כרמי־חמד נטעתם ולא תשתו את־יינם", 
        "7_Chapter, 11_Verse": "ונעו מים עד־ים ומצפון ועד־מזרח ישוטטו לבקש את־דבר־יהוה ולא ימצאו", 
        "2_Chapter, 11_Verse": "כה אמר יהוה כאשר יציל הרעה מפי הארי שתי כרעים או בדל־אזן כן ינצלו בני ישראל הישבים בשמרון בפאת מטה ובדמשק ערש", 
        "8_Chapter, 2_Verse": "ואם־יחבאו בראש הכרמל משם אחפש ולקחתים ואם־יסתרו מנגד עיני בקרקע הים משם אצוה את־הנחש ונשכם", 
        "2_Chapter, 3_Verse": "הישאג אריה ביער וטרף אין לו היתן כפיר קולו ממענתו בלתי אם־לכד", 
        "4_Chapter, 21_Verse": "כי אם־תעלו־לי עלות ומנחתיכם לא ארצה ושלם מריאיכם לא אביט", 
        "4_Chapter, 8_Verse": "המבליג שד על־עז ושד על־מבצר יבוא", 
        "2_Chapter, 7_Verse": "אריה שאג מי לא יירא אדני יהוה דבר מי לא ינבא", 
        "1_Chapter, 0_Verse": "כה אמר יהוה על־שלשה פשעי מואב ועל־ארבעה לא אשיבנו על־שרפו עצמות מלך־אדום לשיד", 
        "5_Chapter, 12_Verse": "השמחים ללא דבר האמרים הלוא בחזקנו לקחנו לנו קרנים", 
        "7_Chapter, 12_Verse": "ביום ההוא תתעלפנה הבתולת היפות והבחורים בצמא", 
        "4_Chapter, 9_Verse": "שנאו בשער מוכיח ודבר תמים יתעבו", 
        "4_Chapter, 2_Verse": "כי כה אמר אדני יהוה העיר היצאת אלף תשאיר מאה והיוצאת מאה תשאיר עשרה לבית ישראל", 
        "4_Chapter, 11_Verse": "כי ידעתי רבים פשעיכם ועצמים חטאתיכם צררי צדיק לקחי כפר ואביונים בשער הטו", 
        "4_Chapter, 6_Verse": "ההפכים ללענה משפט וצדקה לארץ הניחו", 
        "0_Chapter, 11_Verse": "ושלחתי אש בתימן ואכלה ארמנות בצרה", 
        "4_Chapter, 13_Verse": "דרשו־טוב ואל־רע למען תחיו ויהי־כן יהוה אלהי־צבאות אתכם כאשר אמרתם", 
        "6_Chapter, 4_Verse": "ואמר אדני יהוה חדל־נא מי יקום יעקב כי קטן הוא", 
        "3_Chapter, 12_Verse": "כי הנה יוצר הרים וברא רוח ומגיד לאדם מה־שחו עשה שחר עיפה ודרך על־במתי ארץ יהוה אלהי־צבאות שמו", 
        "3_Chapter, 1_Verse": "נשבע אדני יהוה בקדשו כי הנה ימים באים עליכם ונשא אתכם בצנות ואחריתכן בסירות דוגה", 
        "1_Chapter, 12_Verse": "הנה אנכי מעיק תחתיכם כאשר תעיק העגלה המלאה לה עמיר", 
        "8_Chapter, 14_Verse": "ונטעתים על־אדמתם ולא ינתשו עוד מעל אדמתם אשר נתתי להם אמר יהוה אלהיך", 
        "4_Chapter, 15_Verse": "לכן כה־אמר יהוה אלהי צבאות אדני בכל־רחבות מספד ובכל־חוצות יאמרו הו־הו וקראו אכר אל־אבל ומספד אל־יודעי נהי", 
        "7_Chapter, 4_Verse": "לאמר מתי יעבר החדש ונשבירה שבר והשבת ונפתחה־בר להקטין איפה ולהגדיל שקל ולעות מאזני מרמה", 
        "5_Chapter, 1_Verse": "עברו כלנה וראו ולכו משם חמת רבה ורדו גת־פלשתים הטובים מן־הממלכות האלה אם־רב גבולם מגבלכם", 
        "1_Chapter, 8_Verse": "ואנכי השמדתי את־האמרי מפניהם אשר כגבה ארזים גבהו וחסן הוא כאלונים ואשמיד פריו ממעל ושרשיו מתחת", 
        "8_Chapter, 0_Verse": "ראיתי את־אדני נצב על־המזבח ויאמר הך הכפתור וירעשו הספים ובצעם בראש כלם ואחריתם בחרב אהרג לא־ינוס להם נס ולא־ימלט להם פליט", 
        "4_Chapter, 1_Verse": "נפלה לא־תוסיף קום בתולת ישראל נטשה על־אדמתה אין מקימה", 
        "4_Chapter, 24_Verse": "הזבחים ומנחה הגשתם־לי במדבר ארבעים שנה בית ישראל", 
        "0_Chapter, 12_Verse": "כה אמר יהוה על־שלשה פשעי בני־עמון ועל־ארבעה לא אשיבנו על־בקעם הרות הגלעד למען הרחיב את־גבולם", 
        "4_Chapter, 5_Verse": "דרשו את־יהוה וחיו פן־יצלח כאש בית יוסף ואכלה ואין־מכבה לבית־אל", 
        "8_Chapter, 5_Verse": "הבונה בשמים מעלותו [מעלותיו] ואגדתו על־ארץ יסדה הקרא למי־הים וישפכם על־פני הארץ יהוה שמו", 
        "2_Chapter, 2_Verse": "הילכו שנים יחדו בלתי אם־נועדו", 
        "6_Chapter, 3_Verse": "כה הראני אדני יהוה והנה קרא לרב באש אדני יהוה ותאכל את־תהום רבה ואכלה את־החלק", 
        "1_Chapter, 11_Verse": "ותשקו את־הנזרים יין ועל־הנביאים צויתם לאמר לא תנבאו", 
        "3_Chapter, 2_Verse": "ופרצים תצאנה אשה נגדה והשלכתנה ההרמונה נאם־יהוה", 
        "5_Chapter, 7_Verse": "נשבע אדני יהוה בנפשו נאם־יהוה אלהי צבאות מתאב אנכי את־גאון יעקב וארמנתיו שנאתי והסגרתי עיר ומלאה", 
        "5_Chapter, 2_Verse": "המנדים ליום רע ותגישון שבת חמס", 
        "0_Chapter, 2_Verse": "כה אמר יהוה על־שלשה פשעי דמשק ועל־ארבעה לא אשיבנו על־דושם בחרצות הברזל את־הגלעד", 
        "4_Chapter, 3_Verse": "כי כה אמר יהוה לבית ישראל דרשוני וחיו", 
        "8_Chapter, 8_Verse": "כי־הנה אנכי מצוה והנעותי בכל־הגוים את־בית ישראל כאשר ינוע בכברה ולא־יפול צרור ארץ", 
        "7_Chapter, 5_Verse": "לקנות בכסף דלים ואביון בעבור נעלים ומפל בר נשביר", 
        "6_Chapter, 12_Verse": "ובית־אל לא־תוסיף עוד להנבא כי מקדש־מלך הוא ובית ממלכה הוא", 
        "4_Chapter, 14_Verse": "שנאו־רע ואהבו טוב והציגו בשער משפט אולי יחנן יהוה אלהי־צבאות שארית יוסף", 
        "2_Chapter, 13_Verse": "כי ביום פקדי פשעי־ישראל עליו ופקדתי על־מזבחות בית־אל ונגדעו קרנות המזבח ונפלו לארץ", 
        "6_Chapter, 11_Verse": "ויאמר אמציה אל־עמוס חזה לך ברח־לך אל־ארץ יהודה ואכל־שם לחם ושם תנבא", 
        "6_Chapter, 8_Verse": "ונשמו במות ישחק ומקדשי ישראל יחרבו וקמתי על־בית ירבעם בחרב", 
        "5_Chapter, 0_Verse": "הוי השאננים בציון והבטחים בהר שמרון נקבי ראשית הגוים ובאו להם בית ישראל", 
        "3_Chapter, 5_Verse": "וגם־אני נתתי לכם נקיון שנים בכל־עריכם וחסר לחם בכל מקומתיכם ולא־שבתם עדי נאם־יהוה", 
        "6_Chapter, 2_Verse": "נחם יהוה על־זאת לא תהיה אמר יהוה", 
        "4_Chapter, 0_Verse": "שמעו את־הדבר הזה אשר אנכי נשא עליכם קינה בית ישראל", 
        "1_Chapter, 3_Verse": "כה אמר יהוה על־שלשה פשעי יהודה ועל־ארבעה לא אשיבנו על־מאסם את־תורת יהוה וחקיו לא שמרו ויתעום כזביהם אשר־הלכו אבותם אחריהם", 
        "1_Chapter, 6_Verse": "השאפים על־עפר־ארץ בראש דלים ודרך ענוים יטו ואיש ואביו ילכו אל־הנערה למען חלל את־שם קדשי", 
        "5_Chapter, 13_Verse": "כי הנני מקים עליכם בית ישראל נאם־יהוה אלהי הצבאות גוי ולחצו אתכם מלבוא חמת עד־נחל הערבה", 
        "2_Chapter, 14_Verse": "והכיתי בית־החרף על־בית הקיץ ואבדו בתי השן וספו בתים רבים נאם־יהוה", 
        "3_Chapter, 4_Verse": "וקטר מחמץ תודה וקראו נדבות השמיעו כי כן אהבתם בני ישראל נאם אדני יהוה", 
        "6_Chapter, 1_Verse": "והיה אם־כלה לאכול את־עשב הארץ ואמר אדני יהוה סלח־נא מי יקום יעקב כי קטן הוא", 
        "5_Chapter, 3_Verse": "השכבים על־מטות שן וסרחים על־ערשותם ואכלים כרים מצאן ועגלים מתוך מרבק", 
        "4_Chapter, 19_Verse": "הלא־חשך יום יהוה ולא־אור ואפל ולא־נגה לו", 
        "4_Chapter, 4_Verse": "ואל־תדרשו בית־אל והגלגל לא תבאו ובאר שבע לא תעברו כי הגלגל גלה יגלה ובית־אל יהיה לאון", 
        "0_Chapter, 13_Verse": "והצתי אש בחומת רבה ואכלה ארמנותיה בתרועה ביום מלחמה בסער ביום סופה", 
        "2_Chapter, 12_Verse": "שמעו והעידו בבית יעקב נאם־אדני יהוה אלהי הצבאות", 
        "3_Chapter, 8_Verse": "הכיתי אתכם בשדפון ובירקון הרבות גנותיכם וכרמיכם ותאניכם וזיתיכם יאכל הגזם ולא־שבתם עדי נאם־יהוה", 
        "4_Chapter, 25_Verse": "ונשאתם את סכות מלככם ואת כיון צלמיכם כוכב אלהיכם אשר עשיתם לכם", 
        "8_Chapter, 9_Verse": "בחרב ימותו כל חטאי עמי האמרים לא־תגיש ותקדים בעדינו הרעה", 
        "7_Chapter, 7_Verse": "העל זאת לא־תרגז הארץ ואבל כל־יושב בה ועלתה כאר כלה ונגרשה ונשקה [ונשקעה] כיאור מצרים", 
        "8_Chapter, 12_Verse": "הנה ימים באים נאם־יהוה ונגש חורש בקצר ודרך ענבים במשך הזרע והטיפו ההרים עסיס וכל־הגבעות תתמוגגנה", 
        "7_Chapter, 13_Verse": "הנשבעים באשמת שמרון ואמרו חי אלהיך דן וחי דרך באר־שבע ונפלו ולא־יקומו עוד", 
        "2_Chapter, 4_Verse": "התפל צפור על־פח הארץ ומוקש אין לה היעלה־פח מן־האדמה ולכוד לא ילכוד", 
        "5_Chapter, 9_Verse": "ונשאו דודו ומסרפו להוציא עצמים מן־הבית ואמר לאשר בירכתי הבית העוד עמך ואמר אפס ואמר הס כי לא להזכיר בשם יהוה", 
        "6_Chapter, 14_Verse": "ויקחני יהוה מאחרי הצאן ויאמר אלי יהוה לך הנבא אל־עמי ישראל", 
        "8_Chapter, 7_Verse": "הנה עיני אדני יהוה בממלכה החטאה והשמדתי אתה מעל פני האדמה אפס כי לא השמיד אשמיד את־בית יעקב נאם־יהוה", 
        "1_Chapter, 9_Verse": "ואנכי העליתי אתכם מארץ מצרים ואולך אתכם במדבר ארבעים שנה לרשת את־ארץ האמרי", 
        "1_Chapter, 7_Verse": "ועל־בגדים חבלים יטו אצל כל־מזבח ויין ענושים ישתו בית אלהיהם", 
        "7_Chapter, 8_Verse": "והיה ביום ההוא נאם אדני יהוה והבאתי השמש בצהרים והחשכתי לארץ ביום אור", 
        "7_Chapter, 9_Verse": "והפכתי חגיכם לאבל וכל־שיריכם לקינה והעליתי על־כל־מתנים שק ועל־כל־ראש קרחה ושמתיה כאבל יחיד ואחריתה כיום מר", 
        "0_Chapter, 0_Verse": "דברי עמוס אשר־היה בנקדים מתקוע אשר חזה על־ישראל בימי עזיה מלך־יהודה ובימי ירבעם בן־יואש מלך ישראל שנתים לפני הרעש"
    }, 
    "meta": "Chapter-Verse"
}