{
    "text": {
        "0_Chapter, 0_Verse": "Rzecz, którą zwiastował Habakuk, prorok. ",
        "0_Chapter, 1_Verse": "Dopókiż o Wiekuisty, skarżyć się będę a nie wysłuchasz? wołać będę wobec gwałtu a nie wybawisz? ",
        "0_Chapter, 2_Verse": "Czemu pozwalasz mi spoglądać na bezeceństwo, a przypatrujesz się bezprawiu? Ucisk i zdzierstwo przedemną, a wciąż obecny ten, który swar i niezgodę wznieca. ",
        "0_Chapter, 3_Verse": "Dlatego strętwiał zakon, a nie występuje nigdy prawo na jaw, albowiem niegodziwy obmotał sprawiedliwego, i tak to wychodzi sąd przewrotny. ",
        "0_Chapter, 4_Verse": "Rozejrzcie się między narodami a zobaczcie! Zadziwcie się i zdumiejcie! Bo dzieło spełni się za dni waszych - nie uwierzylibyście, gdyby wam opowiadano. ",
        "0_Chapter, 5_Verse": "Albowiem oto dźwignę Ja Kasdejczyków, naród srogi i rączy, który po obszarach ziemi przeciąga, by zdobyć siedziby nie swoje. ",
        "0_Chapter, 6_Verse": "Groźny on i straszny, od niego samego wychodzi prawo i dostojeństwo jego. ",
        "0_Chapter, 7_Verse": "Szybsze niż pantery są rumaki jego, a chyższe niż wilki nad wieczorem; harcuja jezdni jego - a zdaleka nadciągają ci jezdni, nadlatują jako orły, śpieszące na żer. ",
        "0_Chapter, 8_Verse": "Wszyscy oni na łup wychodzą; żądza ich oblicza naprzód, a brańców gromadzą niby piasek. ",
        "0_Chapter, 9_Verse": "On zaś - on i z królów drwi, a książęta są na pośmiech u niego, wyśmiewa się z każdej warowni: usypuje ziemię i zdobywa ją. ",
        "0_Chapter, 10_Verse": "Tedy przechodzi jako wicher i ciągnie dalej - grzeszy jednak, który własną siłę mieni Bogiem swoim. ",
        "0_Chapter, 11_Verse": "Izali nie Ty od dawna Wiekuisty, mój Bóg, mój święty? Nie zginiem! Wiekuisty, na sąd go wyznaczyłeś, o opoko nasza, ku karceniu go ustanowiłeś. ",
        "0_Chapter, 12_Verse": "Ty, czyje oczy zbyt czyste, aby na zło spoglądały, a który na bezprawie patrzeć nie możesz - czemu przypatrujesz się przewrotnym, milczysz, gdy pochłania niegodziwiec sprawiedliwszego od siebie? ",
        "0_Chapter, 13_Verse": "Miałżebyś uczynić ludzi podobnymi do ryb w morzu, do robactwa, które pana niema. ",
        "0_Chapter, 14_Verse": "Wszystkich węda wyciąga, zagarnia ich niewodem swoim, zbiera ich do swej sieci; dlategoż się cieszy i raduje. ",
        "0_Chapter, 15_Verse": "Dlatego składa ofiary niewodowi swojemu, a pali kadzidła sieci swojej; bo dzięki im jest obfity jego udział, a tłusty jego pokarm. ",
        "0_Chapter, 16_Verse": "Czyżby dlatego miał wciąż wypróżniać swój niewód a mordować ustawicznie i bez litości narody? ",
        "1_Chapter, 0_Verse": "Na strażnicy mojej stanę, a wstąpię na basztę, abym czekał i zobaczył co wyrzeknie do mnie, i co mi dalej odpowiedzieć po skardze mojej. ",
        "1_Chapter, 1_Verse": "Odpowiedział mi tedy Wiekuisty, i rzekł: Spisz to widzenie, a wyryj je wyraźnie na tablicach, aby je biegle odczytać było można. ",
        "1_Chapter, 2_Verse": "Bo jeszcze widzeniu temu pora wyznaczona; wszakże zbliża się ono szybko ku kresowi, a nie zawiedzie. Gdyby się odwlekało, czekaj na nie, gdyż niewątpliwie nadejdzie, a nie omieszka! ",
        "1_Chapter, 3_Verse": "Oto harda, nieuczciwa dusza w nim; ale sprawiedliwy mocą wiary swojej żyć będzie! ",
        "1_Chapter, 4_Verse": "A choć wino odurza człowieka wyniosłego, że spocząć nie może, zwłaszcza tego, który rozwiera jako przepaść pożądliwość swoję, a jako śmierć nasycić się nie wstanie, który ściągnął do siebie narody wszystkie, a wszystkie plemiona wokoło siebie zgromadził. ",
        "1_Chapter, 5_Verse": "Czyż jednak nie zaintonują wespół szyderczej pieśni i uszczypliwych baśni i gadek o nim, głosząc: Biada temu, który cudze dobro zgromadził - na jak długi to czas? - a który zastawami się obarczył. ",
        "1_Chapter, 6_Verse": "Czyż nie powstaną nagle wierzyciele twoi, a nie rozbudzą się ci, którzy cię szarpać poczną? A wtedy pójdziesz sam na łup im. ",
        "1_Chapter, 7_Verse": "Bo jakoś ty liczne narody ograbił, tak ograbią wszystkie narody ciebie, dla przelanej krwi ludzkiej, i dla gwałtu spełnionego nad krajem, miastem, i wszystkimi mieszkańcami jego. ",
        "1_Chapter, 8_Verse": "Biada temu, który niecny zysk w domu swym gromadzi, pragnąc wysoko założyć gniazdo swoje, i w ten sposób ujść z mocy złego. ",
        "1_Chapter, 9_Verse": "Hańbę tylko uradziłeś domowi twemu, tępiąc narody liczne, a grzesząc przeciw własnej duszy. ",
        "1_Chapter, 10_Verse": "Wszak kamień z muru krzyczy, a krokiew z pośród wiązań świadczy o tem. ",
        "1_Chapter, 11_Verse": "Biada temu, który buduje miasto krwią, a zakłada grody krzywdą. ",
        "1_Chapter, 12_Verse": "Azali to nie od Wiekuistego zastępów, aby trudziły się ludy dla ognia, a narody dla marności się nużyły. ",
        "1_Chapter, 13_Verse": "Bo napełnić się ma ziemia poznaniem chwały Wiekuistego, jako wodami, które dno morza pokrywają. ",
        "1_Chapter, 14_Verse": "Biada temu, który upaja bliźniego, nalewając mu gniew swój, tak aby go odurzył i napawał się nagością jego. ",
        "1_Chapter, 15_Verse": "Nasycisz się hańbą zamiast czcią: pijże i ty sam i bądź otumaniony! Zwróci się do ciebie kielich w prawicy Wiekuistego wraz z sromotą na sławę twoję. ",
        "1_Chapter, 16_Verse": "Bo gwałt spełniony nad Libanem cię pokryje, i spustoszenie które zwierzęta w trwogę wprawiło, dla przelanej krwi ludzkiej i dla gwałtu spełnionego nad krajem, miastem i wszystkimi mieszkańcami jego. ",
        "1_Chapter, 17_Verse": "Do czegoż posłużyła kiedyś rzeźba, że ją mistrz jej wyrzeźbił, albo posąg i fałszywy wróżbita, że polegał mistrz na wytworze swoim; czyniąc bałwany nieme? ",
        "1_Chapter, 18_Verse": "Biada temu, który woła do drewna: ocuć się! obudź się, do martwego kamienia! Tenże by miał wskazówek udzielać? Wszakże powleczony on złotem i srebrem, a ducha żadnego w nim niema. ",
        "1_Chapter, 19_Verse": "Ale Wiekuisty w przybytku Swoim świętym - przed Nim niechaj umilknie ziemia cała. ",
        "2_Chapter, 0_Verse": "Modlitwa Habakuka, proroka, na nutę hymnów. ",
        "2_Chapter, 1_Verse": "Wiekuisty, usłyszałem wieść o Tobie i zadrżałem! Wiekuisty, chciej dzieło Twoje w przebiegu lat wskrzesić, w przebiegu lat chciej je objawić! Wszakże w gniewie wspomnij o miłosierdziu! ",
        "2_Chapter, 2_Verse": "Bóg z Themanu nadchodzi, a Święty z góry Paran-Sela. Pokrywa się niebo majestatem Jego, a chwałą Jego napełnia się ziemia. ",
        "2_Chapter, 3_Verse": "Blask niby słońca się roztacza, promienie biją od boku Jego a tam siedziba Jego potęgi. ",
        "2_Chapter, 4_Verse": "Przed obliczem Jego idzie mór, a w ślad za nim ciągnie zaraza. ",
        "2_Chapter, 5_Verse": "Gdy powstaje wstrząsa ziemią, gdy spojrzy płoszy narody, i rozstępują się góry przedwieczne i opadają wzgórza starodawne. Po ścieżkach odwiecznych kroczy. ",
        "2_Chapter, 6_Verse": "Pod brzemieniem niedoli spostrzegam namioty kuszańskie, drżą opony ziemi Midjanitów. ",
        "2_Chapter, 7_Verse": "Czyżby przeciw strumieniom wspłonął Wiekuisty? Czyż przeciw strumieniom gniew Twój, albo przeciw morzu uniesienie Twoje, że pędzisz na twych rumakach, na rydwanie Twoim zwycięzkim? ",
        "2_Chapter, 8_Verse": "Do naga ogołociłeś łuk Twój przeciw sprzysiężonym pokoleniom Omera-Sela. Strumienie wytoczyła ziemia. ",
        "2_Chapter, 9_Verse": "Na widok twój dygocą góry, wylew wód wzbiera, toń wydaje szum swój, ku wysokości podnosi ręce swoje! ",
        "2_Chapter, 10_Verse": "Słońce i księżyc stanęły w swym okręgu - przy świetle strzał Twoich postępują, przy blasku łyskającej się włóczni twojej! ",
        "2_Chapter, 11_Verse": "W gniewie kroczysz po ziemi, w zapalczywości depcesz narody. ",
        "2_Chapter, 12_Verse": "Występujesz na pomoc Twemu ludowi, na pomoc pomazańcowi Twojemu, strącasz szczyt z domu niegodziwca, obnażasz grunt aż po szyję - Sela. ",
        "2_Chapter, 13_Verse": "Przebijasz w pośród pokoleń jego, głowę ich wodzów, co to wichrem pędzą, aby mnie rozproszyć; sam okrzyk ich jakby pochłonąć ma biednego w kryjówce. ",
        "2_Chapter, 14_Verse": "Kroczyłeś po morzu rumakami Twoimi, po wzburzonych wodach wielkich. ",
        "2_Chapter, 15_Verse": "Usłyszałem i zadrżał żywot mój, na samą wieść zadrgały wargi moje. Jakby rdza przenikła kości moje, a na miejscu swojem zatrząsłem się - który czekać mam na dzień niedoli, aż nadciągnie przeciw ludowi ten, który go zgnębi. ",
        "2_Chapter, 16_Verse": "Bo figowiec nie zakwitnie, a plonu nie będzie na winogradach, pochybi pęd oliwnika, a łany nie dostarczą pożywienia, znikną z hurt owce, a nie będzie rogacizny w oborach. ",
        "2_Chapter, 17_Verse": "A jednak cieszyć się będę w Wiekuistym, radować Bogiem zbawienia mojego. ",
        "2_Chapter, 18_Verse": "Wiekuisty, Pan, siłą moją! Uczyni On nogi moje jakby jeleni, a po wyżynach moich mnie powiedzie! - Przewodnikowi chóru przy towarzyszeniu instrumentów smyczkowych. "
    },
    "meta": "Chapter-Verse",
    "work": "Habakkuk"
}