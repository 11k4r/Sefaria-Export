{
    "work": "Haggai", 
    "text": {
        "1_Chapter, 0_Verse": "בשביעי בעשרים ואחד לחדש היה דבר־יהוה ביד־חגי הנביא לאמר", 
        "1_Chapter, 11_Verse": "הן ישא־איש בשר־קדש בכנף בגדו ונגע בכנפו אל־הלחם ואל־הנזיד ואל־היין ואל־שמן ואל־כל־מאכל היקדש ויענו הכהנים ויאמרו לא", 
        "0_Chapter, 11_Verse": "וישמע זרבבל בן־שלתיאל ויהושע בן־יהוצדק הכהן הגדול וכל שארית העם בקול יהוה אלהיהם ועל־דברי חגי הנביא כאשר שלחו יהוה אלהיהם וייראו העם מפני יהוה", 
        "1_Chapter, 16_Verse": "הכיתי אתכם בשדפון ובירקון ובברד את כל־מעשה ידיכם ואין־אתכם אלי נאם־יהוה", 
        "0_Chapter, 10_Verse": "ואקרא חרב על־הארץ ועל־ההרים ועל־הדגן ועל־התירוש ועל־היצהר ועל אשר תוציא האדמה ועל־האדם ועל־הבהמה ועל כל־יגיע כפים", 
        "1_Chapter, 12_Verse": "ויאמר חגי אם־יגע טמא־נפש בכל־אלה היטמא ויענו הכהנים ויאמרו יטמא", 
        "0_Chapter, 9_Verse": "על־כן עליכם כלאו שמים מטל והארץ כלאה יבולה", 
        "1_Chapter, 8_Verse": "גדול יהיה כבוד הבית הזה האחרון מן־הראשון אמר יהוה צבאות ובמקום הזה אתן שלום נאם יהוה צבאות", 
        "0_Chapter, 14_Verse": "ביום עשרים וארבעה לחדש בששי בשנת שתים לדריוש המלך", 
        "0_Chapter, 12_Verse": "ויאמר חגי מלאך יהוה במלאכות יהוה לעם לאמר אני אתכם נאם־יהוה", 
        "1_Chapter, 20_Verse": "אמר אל־זרבבל פחת־יהודה לאמר אני מרעיש את־השמים ואת־הארץ", 
        "0_Chapter, 6_Verse": "כה אמר יהוה צבאות שימו לבבכם על־דרכיכם", 
        "0_Chapter, 2_Verse": "ויהי דבר־יהוה ביד־חגי הנביא לאמר", 
        "0_Chapter, 3_Verse": "העת לכם אתם לשבת בבתיכם ספונים והבית הזה חרב", 
        "1_Chapter, 13_Verse": "ויען חגי ויאמר כן העם־הזה וכן־הגוי הזה לפני נאם־יהוה וכן כל־מעשה ידיהם ואשר יקריבו שם טמא הוא", 
        "1_Chapter, 5_Verse": "כי כה אמר יהוה צבאות עוד אחת מעט היא ואני מרעיש את־השמים ואת־הארץ ואת־הים ואת־החרבה", 
        "0_Chapter, 5_Verse": "זרעתם הרבה והבא מעט אכול ואין־לשבעה שתו ואין־לשכרה לבוש ואין־לחם לו והמשתכר משתכר אל־צרור נקוב", 
        "1_Chapter, 1_Verse": "אמר־נא אל־זרבבל בן־שלתיאל פחת יהודה ואל־יהושע בן־יהוצדק הכהן הגדול ואל־שארית העם לאמר", 
        "0_Chapter, 1_Verse": "כה אמר יהוה צבאות לאמר העם הזה אמרו לא עת־בא עת־בית יהוה להבנות", 
        "1_Chapter, 4_Verse": "את־הדבר אשר־כרתי אתכם בצאתכם ממצרים ורוחי עמדת בתוככם אל־תיראו", 
        "1_Chapter, 10_Verse": "כה אמר יהוה צבאות שאל־נא את־הכהנים תורה לאמר", 
        "1_Chapter, 3_Verse": "ועתה חזק זרבבל נאם־יהוה וחזק יהושע בן־יהוצדק הכהן הגדול וחזק כל־עם הארץ נאם־יהוה ועשו כי־אני אתכם נאם יהוה צבאות", 
        "1_Chapter, 6_Verse": "והרעשתי את־כל־הגוים ובאו חמדת כל־הגוים ומלאתי את־הבית הזה כבוד אמר יהוה צבאות", 
        "0_Chapter, 7_Verse": "עלו ההר והבאתם עץ ובנו הבית וארצה־בו ואכבד [ואכבדה] אמר יהוה", 
        "1_Chapter, 2_Verse": "מי בכם הנשאר אשר ראה את־הבית הזה בכבודו הראשון ומה אתם ראים אתו עתה הלוא כמהו כאין בעיניכם", 
        "1_Chapter, 19_Verse": "ויהי דבר־יהוה שנית אל־חגי בעשרים וארבעה לחדש לאמר", 
        "1_Chapter, 17_Verse": "שימו־נא לבבכם מן־היום הזה ומעלה מיום עשרים וארבעה לתשיעי למן־היום אשר־יסד היכל־יהוה שימו לבבכם", 
        "0_Chapter, 13_Verse": "ויער יהוה את־רוח זרבבל בן־שלתיאל פחת יהודה ואת־רוח יהושע בן־יהוצדק הכהן הגדול ואת־רוח כל שארית העם ויבאו ויעשו מלאכה בבית־יהוה צבאות אלהיהם", 
        "1_Chapter, 21_Verse": "והפכתי כסא ממלכות והשמדתי חזק ממלכות הגוים והפכתי מרכבה ורכביה וירדו סוסים ורכביהם איש בחרב אחיו", 
        "1_Chapter, 14_Verse": "ועתה שימו־נא לבבכם מן־היום הזה ומעלה מטרם שום־אבן אל־אבן בהיכל יהוה", 
        "1_Chapter, 18_Verse": "העוד הזרע במגורה ועד־הגפן והתאנה והרמון ועץ הזית לא נשא מן־היום הזה אברך", 
        "1_Chapter, 15_Verse": "מהיותם בא אל־ערמת עשרים והיתה עשרה בא אל־היקב לחשף חמשים פורה והיתה עשרים", 
        "0_Chapter, 4_Verse": "ועתה כה אמר יהוה צבאות שימו לבבכם על־דרכיכם", 
        "1_Chapter, 22_Verse": "ביום ההוא נאם־יהוה צבאות אקחך זרבבל בן־שאלתיאל עבדי נאם־יהוה ושמתיך כחותם כי־בך בחרתי נאם יהוה צבאות", 
        "0_Chapter, 8_Verse": "פנה אל־הרבה והנה למעט והבאתם הבית ונפחתי בו יען מה נאם יהוה צבאות יען ביתי אשר־הוא חרב ואתם רצים איש לביתו", 
        "1_Chapter, 9_Verse": "בעשרים וארבעה לתשיעי בשנת שתים לדריוש היה דבר־יהוה אל־חגי הנביא לאמר", 
        "1_Chapter, 7_Verse": "לי הכסף ולי הזהב נאם יהוה צבאות", 
        "0_Chapter, 0_Verse": "בשנת שתים לדריוש המלך בחדש הששי ביום אחד לחדש היה דבר־יהוה ביד־חגי הנביא אל־זרבבל בן־שאלתיאל פחת יהודה ואל־יהושע בן־יהוצדק הכהן הגדול לאמר"
    }, 
    "meta": "Chapter-Verse"
}