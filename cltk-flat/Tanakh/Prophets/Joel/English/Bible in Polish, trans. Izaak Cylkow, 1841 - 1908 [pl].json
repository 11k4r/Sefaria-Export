{
    "text": {
        "0_Chapter, 0_Verse": "Słowo Wiekuistego, które doszło Joela, syna Pethuela. ",
        "0_Chapter, 1_Verse": "Słuchajcie tego starcy, a skłońcie ucho wszyscy mieszkańcy tej ziemi! Izali bywało coś podobnego za dni waszych, albo za dni ojców waszych? ",
        "0_Chapter, 2_Verse": "Opowiadajcie o tem dzieciom waszym, a dzieci wasze dzieciom swoim, a dzieci ich pokoleniu przyszłemu. ",
        "0_Chapter, 3_Verse": "Co oszczędził gryzoń, pochłonęła szarańcza; a co oszczędziła szarańcza, pochłonął żerłacz, a co oszczędził żerłacz, pochłonął niszczyciel. ",
        "0_Chapter, 4_Verse": "Ocućcie się upojeni a płaczcie! Biadajcie wszyscy zapijający wino, nad moszczem, że wydarty z ust waszych! ",
        "0_Chapter, 5_Verse": "Albowiem lud rozpostarł się nad ziemią moją, silny a niezliczony; zęby jego niby zęby lwie, a czeluście jego niby lwicy. ",
        "0_Chapter, 6_Verse": "Podał winograd mój na spustoszenie, a figowe drzewo moje na porąbanie; doszczętnie obnażył je i porzucił - zbielały gałązki jego. ",
        "0_Chapter, 7_Verse": "Biadaj jako dziewica przepasana worem nad panem młodości swojej! ",
        "0_Chapter, 8_Verse": "Odjęta śniedna ofiara i zalewka od domu Wiekuistego, smucą się kapłani, słudzy Wiekuistego. ",
        "0_Chapter, 9_Verse": "Spustoszone są pola, smuci się gleba, albowiem poniszczone zboże, wysechł moszcz, zawiędła oliwa. ",
        "0_Chapter, 10_Verse": "Truchlejcie oracze, biadajcie winiarze, dla pszenicy i jęczmienia, bo zginęło żniwo pola. ",
        "0_Chapter, 11_Verse": "Winna macica uschła, a figowe drzewo zawiędło, granat i palma i jabłoń i wszystkie drzewa polne poschły; tak, znikło wesele od synów ludzkich. ",
        "0_Chapter, 12_Verse": "Przepaszcie się a narzekajcie kapłani; biadajcie słudzy ołtarza! Wnijdźcie (do świątyni) by nocować w worach, słudzy Boga mojego! albowiem usunięta z domu Boga waszego śniedna ofiara i zalewka. ",
        "0_Chapter, 13_Verse": "Ogłoście post, zwołajcie zgromadzenie uroczyste, zbierzcie starszyznę, wszystkich mieszkańców kraju do domu Wiekuistego, Boga waszego, a wołajcie do Wiekuistego! ",
        "0_Chapter, 14_Verse": "Biada na ten dzień! bo blizki dzień Wiekuistego, jako pogrom od Wszechmocnego nadchodzi. ",
        "0_Chapter, 15_Verse": "Izali nie w oczach waszych pokarm odjęty, z domu Boga naszego radość i wesele? ",
        "0_Chapter, 16_Verse": "Zgniły ziarna pod skibami swojemi, opustoszały spichrze, zapadły się stodoły, bo poschło zboże. ",
        "0_Chapter, 17_Verse": "Jakże jęczy bydło, błąkają się stada rogacizny, bo niema dla nich paszy; już i trzody owiec cierpią. ",
        "0_Chapter, 18_Verse": "Do Ciebie Wiekuisty wołam; bo ogień pochłonął błonia pastwiska, a płomień popalił wszystkie drzewa polne. ",
        "0_Chapter, 19_Verse": "I zwierzęta dzikie łakną do Ciebie, bo wyschły strumienie wód, a ogień pochłonął błonia pastwiska. ",
        "1_Chapter, 0_Verse": "Uderzcie w surmę na Cyonie, a zagrzmijcie na górze Mojej świętej! Niechaj zadrżą wszyscy mieszkańcy ziemi; gdyż nadchodzi dzień Wiekuistego, gdyż bliski on! ",
        "1_Chapter, 1_Verse": "Dzień ciemności i mroku, dzień chmur i mgły! Jako świt poranny roztacza się po górach lud wielki a mocny, któremu równego nie było od wieku, a po nim nie będzie aż do lat późnych pokoleń. ",
        "1_Chapter, 2_Verse": "Przed obliczem jego chłonie ogień, a za nim pali płomień! Jako ogród rozkoszny ziemia przed nim, a za nim jako step pusty; a nie uchodzi nic przed nim! ",
        "1_Chapter, 3_Verse": "Niby wejrzenie koni wejrzenie jego, a jako rumaki pędzą. ",
        "1_Chapter, 4_Verse": "Skrzypiąc jak wozy, po wierzchołkach gór skaczą, trzeszcząc jako płomienie ogniste, pożerające ściernisko - jako lud potężny, uszykowany do boju. ",
        "1_Chapter, 5_Verse": "Drżą narody przed obliczem jego, a wszystkie lica pobladły. ",
        "1_Chapter, 6_Verse": "Jako rycerze pędzą, jako mężowie waleczni wstępują na mury; każdy drogą swoją idzie, a nie ustępuje ze ścieżek swoich. ",
        "1_Chapter, 7_Verse": "A jeden drugiego nie tłoczy, każdy gościńcem swoim postępuje, nawet przez włócznie rzucają się naprzód, nie łamią się (szyki). ",
        "1_Chapter, 8_Verse": "Po mieście snują się, po murze biegają, do domów wstępują, przez okna wciskają się jako złodzieje! ",
        "1_Chapter, 9_Verse": "Przed obliczem jego drży ziemia, wstrząsają się niebiosa, słońce i księżyc się zaćmiewają, a powściągają gwiazdy blask swój. ",
        "1_Chapter, 10_Verse": "Wiekuisty zaś podnosi głos Swój przed wojskiem Swojem; albowiem potężny wielce obóz Jego, potężny wykonawca Jego rozkazu. Tak, wielkim dzień Wiekuistego i straszny bardzo, a któż go zniesie! ",
        "1_Chapter, 11_Verse": "Ale i teraz jeszcze, rzecze Wiekuisty, nawróćcie się do Mnie całem sercem swojem i postem i płaczem i biadaniem! ",
        "1_Chapter, 12_Verse": "A rozdzierajcie serce a nie szaty wasze, a nawróćcie się do Wiekuistego, Boga waszego; bo litościwy i miłosierny On, nieskory do gniewu, i bogaty w łaskę a żałuje złego. ",
        "1_Chapter, 13_Verse": "Kto wie czyby się znowu nie zżalił, a zostawił jeszcze błogosławieństwo za sobą: ofiarę śniedną i zalewkę Wiekuistemu, Bogu waszemu. ",
        "1_Chapter, 14_Verse": "Uderzcie w surmę na Cyonie, ogłoście post, zwołajcie zgromadzenie uroczyste! ",
        "1_Chapter, 15_Verse": "Zgromadźcie lud, ogłoście zbór, wezwijcie starców, zbierzcie dzieci i niemowlęta; niechaj wyjdzie oblubieniec z pokoju swego, a oblubienica z komnaty swojej. ",
        "1_Chapter, 16_Verse": "Między przysionkiem a ołtarzem niechaj płaczą kapłani, słudzy Wiekuistego, niechaj wołają: Zmiłuj się Wiekuisty nad ludem Twoim, a nie podawaj dziedzictwa Twego na hańbę, aby panowali nad nimi poganie; czemuż mają mówić między narody: Gdzież Bóg ich? ",
        "1_Chapter, 17_Verse": "I zapłonie Wiekuisty miłością ku ziemi Swojej, a umiłuje się nad ludem Swoim. ",
        "1_Chapter, 18_Verse": "I ozwie się Wiekuisty i powie do ludu swego: Oto Ja poszlę wam znowu zboże i moszcz i oliwę a nasycicie się niemi; a nie podam was więcej na urągowisko między ludami. ",
        "1_Chapter, 19_Verse": "A tego z północy oddalę od was, a zapędzę go do ziemi spiekłej i pustej, przednią straż jego ku morzu wschodniemu, a straż tylną jego ku morzu krańcowemu, i rozejdzie się zła woń jego, a rozniesie się odór jego - ponieważ tak strasznie sobie poczynał. ",
        "1_Chapter, 20_Verse": "Nie bój się ziemio, ciesz się a raduj, gdyż dzieł wielkich dokona Wiekuisty. ",
        "1_Chapter, 21_Verse": "Nie bójcie się zwierzęta polne, albowiem zazielenią się rozłogi pustyni, albowiem drzewo przyniesie owoc swój, figowiec i winograd wydadzą siłę swą. ",
        "1_Chapter, 22_Verse": "I wy, synowie Cyonu, cieszcie się i radujcie w Wiekuistym, Bogu waszym, bo zeszle wam dżdże zbawienne spuści wam deszcz wczesny i późny w właściwej porze. ",
        "1_Chapter, 23_Verse": "I zapełnią się gumna zbożem i przelewać się będą kadzie moszczem i oliwą. ",
        "1_Chapter, 24_Verse": "I tak nagrodzę wam lata w których pożerała szarańcza, żerłacz, niszczyciel i gryzoń, - ono wojsko Moje wielkie, którem posłał na was. ",
        "1_Chapter, 25_Verse": "I będziecie jedli, posilając się i nasycając, i chwalić imię Wiekuistego, Boga waszego, który cudów dla was dokonał; i nie będzie już pohańbiony lud Mój na wieki. ",
        "1_Chapter, 26_Verse": "I poznacie, że w pośród Israela przebywam, i żem Ja Wiekuisty, Bóg wasz, a niema innego; albowiem pohańbiony już nie będzie lud Mój na wieki. ",
        "2_Chapter, 0_Verse": "I stanie się w następstwie, że wyleję ducha Mojego na wszelkie ciało, a prorokować będą synowie wasi i córki wasze; starcom waszym będą się sny śniły, a młodzieńcy wasi widzenia miewać będą. ",
        "2_Chapter, 1_Verse": "Nawet na sługi i służebnice wyleję w one dni ducha Mojego. ",
        "2_Chapter, 2_Verse": "I objawię cuda na niebie i na ziemi, krew i ogień i słupy dymu. ",
        "2_Chapter, 3_Verse": "Słońce obróci się w ciemność, a księżyc w krew, zanim nadejdzie dzień Wiekuistego wielki i straszny. ",
        "2_Chapter, 4_Verse": "I stanie się, ktokolwiek by wzywał imienia Wiekuistego zbawion będzie; bo na górze Cyon i w Jeruzalem będzie schronienie, jak to wyrzekł Wiekuisty, a i między ocalonymi dla tych, których Wiekuisty powoła. ",
        "3_Chapter, 0_Verse": "Gdyż oto w one dni i w on czas, gdy przywrócę wygnańców Judy i Jerozolimy, ",
        "3_Chapter, 1_Verse": "Wtedy zgromadzę wszystkie ludy i sprowadzę je na dolinę Josafata, i rozprawię się z nimi tam o lud Mój i dziedzictwo Moje israelskie, które rozproszyły między plemiona, rozdzieliwszy ziemię Moję. ",
        "3_Chapter, 2_Verse": "O lud też Mój miotali los a oddawali chłopię za wszetecznicę a sprzedawali dziewczynkę za wino, aby się upijali. ",
        "3_Chapter, 3_Verse": "A i wy cóż macie przeciwko Mnie, Corze i Cydonie i wszystkie okręgi Pelisztów? Izali Mi płacicie za to, co wam uczyniono, izali Mnie to w nagrodę oddajecie? Co najrychlej, obrócę postępek wasz na głowę waszę. ",
        "3_Chapter, 4_Verse": "Wyście wszak srebro i złoto Moje zagrabili, a najpiękniejsze klejnoty Moje do przybytków waszych wnieśli. ",
        "3_Chapter, 5_Verse": "Synów Judy i synów Jerozolimy zaprzedaliście Jawańczykom, aby ich oddalić od granic ich. ",
        "3_Chapter, 6_Verse": "Oto wzbudzę ich z tego miejsca, do któregoście ich sprzedali, i zwrócę postępek wasz na głowę waszę. ",
        "3_Chapter, 7_Verse": "I zaprzedam syny wasze i córki wasze w ręce synów judzkich, aby odprzedali ich Sabejczykom, narodowi dalekiemu; gdyż Wiekuisty to wyrzekł. ",
        "3_Chapter, 8_Verse": "Obwołajcie to między narody: Szykujcie się na wojnę! Rozbudźcie rycerzy! Niechaj przyciągną i wyruszą wszyscy mężowie waleczni. ",
        "3_Chapter, 9_Verse": "Przekujcie lemiesze wasze na miecze, a sierpy wasze na oszczepy! - Tam sprowadź o Wiekuisty bohaterów Twoich! ",
        "3_Chapter, 10_Verse": "Spieszcie się i nadejdźcie wszystkie ludy dokoła, gromadźcie się! - Tam sprowadź o Wiekuisty bohaterów Twoich. ",
        "3_Chapter, 11_Verse": "Pobudzą się i wyruszą narody na dolinę Josafat; bo tam zasiądę, bym sądził wszystkie narody okoliczne. ",
        "3_Chapter, 12_Verse": "Zapuśćcie sierp, bo dojrzało żniwo! Pójdźcie, tratujcie, bo pełna prasa, przelewają się kadzie, bo wielką jest niecność ich. ",
        "3_Chapter, 13_Verse": "Tłumy przy tłumach w dolinie przeznaczenia, gdyż bliski dzień Wiekuistego w dolinie przeznaczenia. ",
        "3_Chapter, 14_Verse": "Słońce i księżyc się zaćmiły, a gwiazdy ukryły blask swój. ",
        "3_Chapter, 15_Verse": "A Wiekuisty z Cyonu huczy, a z Jerozolimy odzywa się gromem Swoim, że drżą niebo i ziemia. Wiekuisty zaś obroną ludu swojego, a twierdzą synom Israela. ",
        "3_Chapter, 16_Verse": "A poznacie, żem Ja Wiekuisty Bóg wasz, zamieszkujący na Cyonie, górze Mojej świętej, i że Jerozolima poświęconą będzie, a cudzoziemcy nigdy już po niej nie przejdą. ",
        "3_Chapter, 17_Verse": "I stanie się w on dzień, że sączyć się będą góry moszczem, a pagórki przelewać mlekiem, a wszystkie potoki Judy wzbierać wodą; źródło zaś z przybytku Wiekuistego wytryśnie i zrosi dolinę akacyową. ",
        "3_Chapter, 18_Verse": "Micraim w pustkowie się obróci, a Edom w jałowy step się zamieni z powodu zawziętości ku synom Judy, że przelewali krew niewinną na ziemi ich. ",
        "3_Chapter, 19_Verse": "Judea zaś na wieki zamieszkaną będzie, a Jerozolima do najpóźniejszych pokoleń. ",
        "3_Chapter, 20_Verse": "I pomszczę krew ich jeszcze niepomszczoną, a Wiekuisty zamieszka na górze Cyon. "
    },
    "meta": "Chapter-Verse",
    "work": "Joel"
}