{
    "text": {
        "0_Chapter, 0_Verse": "Słowo Wiekuistego, które doszło Michę, Morastejczyka, za dni Jothama, Achaza i Chiskjasza, królów Judy, a które zwiastował o Samaryi i Jerozolimie. ",
        "0_Chapter, 1_Verse": "Słuchajcie narody wszystkie! Uważaj ziemio i co ją napełnia! A Pan Wiekuisty niechaj świadkiem będzie przeciw wam, Pan sam z przybytku swego świętego! ",
        "0_Chapter, 2_Verse": "Bo oto Wiekuisty wyruszy z siedziby Swojej, i zstąpi, i kroczyć będzie po wyżynach ziemi. ",
        "0_Chapter, 3_Verse": "A wtedy rozpłyną się góry pod Nim, a doliny się rozstąpią, niby wosk od ognia, niby wody zlewające się z urwiska. ",
        "0_Chapter, 4_Verse": "Dla występku Jakóba stanie się to wszystko i dla grzechu domu Izraela. Któż przyczyną występku Jakóba? Czyż nie Samarja? a któż wyżyn judzkich? czyż nie Jerozolima? ",
        "0_Chapter, 5_Verse": "Przeto obrócę Samarję w rumowisko na polu, w sad dla winnic, i strącę w nizinę kamienie jej, a podwaliny jej odsłonię. ",
        "0_Chapter, 6_Verse": "Wszystkie jej rzeźby rozbite będą, wszystkie jej poświęcone dary ogniem spalone, a wszystkie (siedziby) jej bałwanów obrócę w pustkowie; bo z myta wszetecznego to zgromadziła, a w myto wszeteczne to się znów obróci! ",
        "0_Chapter, 7_Verse": "Nad tem ubolewać muszę i zawodzić, chodzić boso i bez okrycia, lamentować jako szakale, a kwilić jako młode strusięta. ",
        "0_Chapter, 8_Verse": "Bo nieuleczalne będą klęski jej; tak, przenikną one do Judy, sięgną aż do bramy mojego ludu, aż do Jerozolimy! ",
        "0_Chapter, 9_Verse": "Nie opowiadajcie o tem w Gath, w Akko nie płaczcie! W Beth Afra tarzajcie się w prochu! ",
        "0_Chapter, 10_Verse": "Przeciągajcie mieszkańcy Szafiru w hańbiącej nagości! Mieszkańcy Caanan nie śmią wychodzić; żałoba w Beth-haecel. Urządzi on przy was posterunek swój. ",
        "0_Chapter, 11_Verse": "Bo boleją mieszkańcy Marotu nad dobrem swojem; tak, bo spada nieszczęście od Wiekuistego nawet na bramy Jerozolimy. ",
        "0_Chapter, 12_Verse": "Zaprzęgajcie rumaki do wozu, mieszkańcy Lachiszu! Początkiem grzechu było to dla córy Cyonu, że w tobie się znalazły występki Israela. ",
        "0_Chapter, 13_Verse": "Przeto wystaw list rozwodny dla Moreszeth-Gath, domy Achzybu zawiodą królów Israela. ",
        "0_Chapter, 14_Verse": "Raz jeszcze sprowadzę na ciebie zdobywcę, mieszkanko Mareszy; aż do Adullam przybędą znakomici Israela. ",
        "0_Chapter, 15_Verse": "Zetnij sobie włosy i brodę z powodu dzieci twoich rozkosznych, rozszerz łysinę twą jako sęp, gdyż uprowadzone będą od ciebie. ",
        "1_Chapter, 0_Verse": "Biada tym, którzy obmyślają bezprawie, a knują bezecność na łożach swoich! Z brzaskiem dnia uskuteczniają je, bo to w mocy ręki ich. ",
        "1_Chapter, 1_Verse": "Pożądają pól a zagrabiają, domów a zabierają je; a tak przywłaszczają sobie człowieka wraz z domem jego, właściciela wraz z posiadłością jego. ",
        "1_Chapter, 2_Verse": "Przeto rzecze tak Wiekuisty: Oto obmyślę przeciw rodowi temu niedolę, z której już nie wyzwolić wam karków waszych, ani butnie kroczyć, bo czas zły będzie. ",
        "1_Chapter, 3_Verse": "W on dzień wygłoszą o was taką przypowieść: Jęczeć temu, kto jęków był przyczyną, a wołać grabieżcom ograbieni jesteśmy. Udział ludu mojego odmienia. Jakże ujść temu, który odstępcom pola nasze rozdziela! ",
        "1_Chapter, 4_Verse": "\"Zaiste, nie będziesz miał nikogo, ktoby rzucił sznurem na udział w zgromadzeniu Wiekuistego!\" ",
        "1_Chapter, 5_Verse": "\"Nie prawcie też, prawią; niechaj o rzeczach takich nie prawią! Obelgi nie ustawają!\" ",
        "1_Chapter, 6_Verse": "\"Co to za mowa, domu Jakóba, albo czyżby były takie sprawy Jego? Izali nie są uprzejme słowa Moje względem tego, który uczciwie postępuje?\" ",
        "1_Chapter, 7_Verse": "Przeciw przedstawicielowi ludu Mojego każdy jako wróg się stawia, z przedstawiciela tego odzież, płaszcz zdzieracie, z tych, którzy przechodzą spokojnie, którzy odwracają się od walki. ",
        "1_Chapter, 8_Verse": "Żony ludu Mojego wypędzacie z domu ich rozkoszy; dziatkom ich odbieracie cześć Moję ustawicznie. ",
        "1_Chapter, 9_Verse": "Ruszajcie, precz z wami! bo tu niema już miejsca spoczynku dla was, z powodu splugawienia się zgubnego które zagubę ostateczną przynosi. ",
        "1_Chapter, 10_Verse": "Gdy się który za wiatrem ugania i za fałszem, kłamiąc: będę ci wieszczył o winie i napitku mocnym - taki to bywa wieszczem dla ludu tego! ",
        "1_Chapter, 11_Verse": "Zbiorę, tak, zbiorę cię Jakóbie, wszystkich twoich! zgromadzę w zupełności szczątek Israela, połączę ich jako trzodę w oborze, jako stado na pastwisku, a będzie huczało od mnogiej ludności. ",
        "1_Chapter, 12_Verse": "Wystąpi pogromca przed nimi, i przełamują i wylewają się przez bramę, i wkraczają przez nią, a ciągnie król ich przed nimi, a Wiekuisty na czele ich.\" ",
        "2_Chapter, 0_Verse": "Ja wszakże powiadam: Słuchajcie, naczelnicy Jakóba i przywódzcy domu Israela! Czyż nie waszą rzeczą rozumieć prawo? ",
        "2_Chapter, 1_Verse": "Oni jednak nienawidzą dobrego, a miłują zło; zdzierają im skórę z ciała, a ciało z kości ich. ",
        "2_Chapter, 2_Verse": "Żywią się ciałem ludu Mojego; ściągają z nich skórę, a łamią im kości, i rąbią ich (jako pieczeń) w garnku, a jako mięso w kotle. ",
        "2_Chapter, 3_Verse": "Kiedyś wołać będę do Wiekuistego, ale nie wysłucha ich, i skryje oblicze Swoje od nich onego czasu, stosownie do niecnych ich postępków. ",
        "2_Chapter, 4_Verse": "Tak rzecze Wiekuisty o prorokach, którzy lud Mój na bezdroża zawiedli, którzy gdy zęby ich co gryźć mają, wołają pokój! ale przeciw temu, który im nic do gęby nie wkłada walkę głoszą. ",
        "2_Chapter, 5_Verse": "Przeto przyjdzie na was noc bez widzenia, a ciemność bez wieszczby; i zajdzie dla tych proroków słońce, a zaćmi się im dzień. ",
        "2_Chapter, 6_Verse": "Wtedy zhańbieni będą jasnowidze, a wieszczkowie się zapłonią; i zakryją brodę wszyscy, gdyż odpowiedzi Bożej nie będzie. ",
        "2_Chapter, 7_Verse": "Alem ja wyposażony siłą, duchem Wiekuistego, i prawem i mocą, abym zwiastował Jakóbowi odstępstwo jego, a Israelowi grzech jego. ",
        "2_Chapter, 8_Verse": "Słuchajcie też tego, naczelnicy domu Jakóba, i wy przywódzcy domu Israela, którzy pomiatacie prawem, wszystko co proste skrzywiając. ",
        "2_Chapter, 9_Verse": "Budują Cyon krwią, a Jerozolimę krzywdą! ",
        "2_Chapter, 10_Verse": "Naczelnicy jej za datek sądzą, a kapłani jej za zapłatę uczą, a prorocy jej za pieniądze wróżą; a przytem polegają na Wiekuistym, myśląc: Wszak Wiekuisty w pośród nas, nie doścignie nas zło. ",
        "2_Chapter, 11_Verse": "Przeto będzie Cyon gwoli wam jako pole poorany, i obróci się Jerozolima w rumowiska, a wzgórze przybytku w wyżynę lesistą. ",
        "3_Chapter, 0_Verse": "I będzie w późne czasy, utwierdzona stanie góra Wiekuistego na szczycie gór, wywyższona ponad wzgórza, i spływać do niej będą narody. ",
        "3_Chapter, 1_Verse": "I wyruszą ludy liczne i powiedzą: Zabierzcie się, a wstąpmy na górę Wiekuistego i do domu Boga Jakóbów, by nas nauczył o drogach Swoich, i abyśmy postępowali ścieżkami Jego! - Bo z Cyonu wychodzi nauka, a słowo Wiekuistego z Jerozolimy. ",
        "3_Chapter, 2_Verse": "I rozsądzać będzie między licznymi narodami, i rozstrzygać u ludów potężnych w oddali, i przekują miecze swoje na pługi, a włócznie swoje na sierpy. Nie podniesie naród przeciw narodowi oręża i nie będą ćwiczyć się nadal do boju. ",
        "3_Chapter, 3_Verse": "I zamieszka każdy pod winogradem swoim, i pod figowcem swoim, a nikt nie wystraszy; bo usta Wiekuistego zastępów to wyrzekły. ",
        "3_Chapter, 4_Verse": "Niechaj wszystkie narody postępują każdy w imieniu Boga swojego, my postępować będziemy w imieniu Wiekuistego, Boga naszego, na wieki wieków. ",
        "3_Chapter, 5_Verse": "Dnia onego, rzecze Wiekuisty, zbiorę chromych, a rozproszonych zgromadzę, i tych, którym był krzywdę wyrządził. ",
        "3_Chapter, 6_Verse": "I chcę chromym ostój zapewnić, a zagnanych w możny lud zamienić, i będzie królował nad nimi Wiekuisty na górze Cyon, odtąd aż na wieki. ",
        "3_Chapter, 7_Verse": "Ty zaś wieżo trzody, pagórku córy cyońskiej, do ciebie dojdzie a przyjdzie panowanie poprzednie, królestwo córy jerozolimskiej! ",
        "3_Chapter, 8_Verse": "A teraz czemu zawodzisz tak głośno? Izali niema króla w tobie, albo czyż zginął rajca twój? bo pochwyciły cię bole jako rodzącą? ",
        "3_Chapter, 9_Verse": "Wij się, a przełam, córo cyońska, jako rodząca! Bo teraz wynijść musisz z grodu, a zamieszkać na polu, a zajść aż do Babelu. Ale i tam ocaloną będziesz; i tam wybawi cię Wiekuisty z mocy wrogów twoich! ",
        "3_Chapter, 10_Verse": "Wówczas wszakże zgromadzą się przeciw tobie ludy liczne, które wołać będą: Niechaj znieważony będzie, a niechaj się pastwi nad Cyonem oko nasze! ",
        "3_Chapter, 11_Verse": "Nie poznały one jednak myśli Wiekuistego, a nie wymiarkowały postanowienia Jego, że je zebrał jako snopy na klepisko. ",
        "3_Chapter, 12_Verse": "Wstań a młóć, córko cyońska! bo uczynię róg twój z żelaza, a racice twoje z kruszcu, abyś pokruszyła liczne narody, a poświęciła Wiekuistemu łup ich, a mienie ich Panu wszystkiej ziemi. ",
        "3_Chapter, 13_Verse": "Teraz wszakże ścisnąć się musisz, córo hufców: Basztę ustawił przeciw nam; kijem uderzają w lice sędziego Israela. ",
        "4_Chapter, 0_Verse": "Ty wszakże Bethlehemie Efrata, aczkolwiek drobnem jesteś w rzędzie powiatów judzkich, z ciebie jednak wynijdzie Mi ten, który ma władcą zostać w Israelu, a którego pochodzenie od przeszłości, od dni starodawnych. ",
        "4_Chapter, 1_Verse": "Przeto opuści ich do czasu, gdy mająca rodzić urodzi, a pozostali jego współplemieńcy wraz z Israelitami powrócą. ",
        "4_Chapter, 2_Verse": "Wtedy stanie on i będzie im pasterzył w mocy Wiekuistego, w majestatycznem imieniu Wiekuistego Boga swojego, i będą mieszkać bezpiecznie. Bo wtedy będzie on wielkim aż do krańców ziemi. ",
        "4_Chapter, 3_Verse": "A będzie on pokojem! Gdy Aszur wtargnie do ziemi naszej, a wkroczy do zamków naszych, wtedy postawim przeciw niemu siedmiu pasterzy i óśmiu mężów książęcych. ",
        "4_Chapter, 4_Verse": "Ci spasą ziemię Aszura mieczem, a ziemię Nimroda w jej bramach. I tak ocali nas od Aszura, gdy wstąpi do ziemi naszej, a wkroczy do granic naszych. ",
        "4_Chapter, 5_Verse": "I będzie szczątek Jakóba w pośród narodów licznych jako rosa od Wiekuistego, jako obfite dżdże na zieleń, które nie czekają na człowieka, ani się oglądają na synów ludzkich. ",
        "4_Chapter, 6_Verse": "I będzie szczątek Jakóba między ludami, w pośród narodów licznych, jako lew między zwierzętami leśnemi, jako lwiątko między stadami owiec, które gdy wpada, depcze i rozszarpuje, a nie może nikt ocalić. ",
        "4_Chapter, 7_Verse": "Podniesioną będzie ręka twoja nad nieprzyjaciółmi twoimi, a wszyscy wrogowie twoi wytępieni będą. ",
        "4_Chapter, 8_Verse": "I stanie się dnia onego, rzecze Wiekuisty, że wytępię rumaki twoje z pośród ciebie, i wytracę wojenne wozy twoje. ",
        "4_Chapter, 9_Verse": "I zburzę miasta ziemi twojej, i rozwalę wszystkie warownie twoje. ",
        "4_Chapter, 10_Verse": "I zniosę czary z ręki twojej, że wróżbitów mieć nie będziesz. ",
        "4_Chapter, 11_Verse": "I zgładzę rzeźby i posągi z pośród ciebie, a nie będziesz się korzył więcej dziełu rąk twoich. ",
        "4_Chapter, 12_Verse": "I wykorzenię gaje twoje z pośród ciebie, i zgładzę strażnice twoje. ",
        "4_Chapter, 13_Verse": "I wywrę w gniewie i zapalczywości pomstę nad ludami, które posłusznymi być nie chcą. ",
        "5_Chapter, 0_Verse": "Słuchajcie co Wiekuisty głosi: Wstań, a wytocz sprawę Moję wobec gór, a niechaj słyszą pagórki skargę twą. ",
        "5_Chapter, 1_Verse": "Posłuchajcie tedy góry spór Wiekuistego, i wy twierdze, podstawy ziemi! Gdyż spór toczy Wiekuisty z narodem Swoim, a z Israelem się rozprawia. ",
        "5_Chapter, 2_Verse": "Narodzie Mój! cóżem uczynił tobie, i czem ci się uprzykrzyłem? świadcz przeciw Mnie! ",
        "5_Chapter, 3_Verse": "Czyż nie wywiodłem cię z ziemi Micraim? Czyż z domu niewoli cię nie wyswobodziłem? Czyż nie wysłałem przed tobą Mojżesza, Ahrona i Mirjam? ",
        "5_Chapter, 4_Verse": "Narodzie Mój! wspomnieć chciej na to, co radził Balak, król Moabu, i co mu wygłosić musiał Bileam, syn Beora, co się działo od Szyttym aż do Gilgal, a wtedy zrozumiesz łaski Wiekuistego. ",
        "5_Chapter, 5_Verse": "Z czemże mam stanąć przed Wiekuistym, ukorzyć się przed Bogiem najwyższym? Czyż mam stanąć przed Nim z całopaleniami? z cielcami rocznymi? ",
        "5_Chapter, 6_Verse": "Czyż ma upodobanie Wiekuisty w tysiącach baranów? w myriadach strumieni oliwy? Czyż mi oddać pierworodnego mego za winę moję, płód żywota mego za grzech duszy mojej? ",
        "5_Chapter, 7_Verse": "Powiedziano ci, człowiecze! co dobrem jest, i czego Wiekuisty żąda od ciebie: wszak tylko, abyś pełnił sprawiedliwość, i świadczył miłość, i postępował w pokorze przed Bogiem twoim. ",
        "5_Chapter, 8_Verse": "Głos Wiekuistego do miasta woła, a zbawienie tym, którzy obawiają się imienia Jego. Słuchajcie o rózdze karcącej, o tym, który ją postanowił. ",
        "5_Chapter, 9_Verse": "Czyż wciąż jeszcze w domu niegodziwego skarby bezprawiem zdobyte, i efa za szczupła, przeklęta? ",
        "5_Chapter, 10_Verse": "Czyż może kto czystym być przy wadze fałszywej i mieszku z ciężarkami szalbierczymi? ",
        "5_Chapter, 11_Verse": "Gdy możni jej pełni są zdzierstwa, a mieszkańcy jej kłamstwa prawią, a język w ustach ich chytrym jest? ",
        "5_Chapter, 12_Verse": "Przeto i Ja ciężko cię porażę, niszcząc gwoli grzechom twoim. ",
        "5_Chapter, 13_Verse": "Będziesz jadł, ale nie nasycisz się, lecz przetrwa czczość twoja w tobie; odłożysz na bok, ale nie uchronisz, bo to co uchronisz pod miecz podam. ",
        "5_Chapter, 14_Verse": "Będziesz siał, ale nie zbierzesz; będziesz oliwki tłoczył, ale nie namaszczał się oliwą; będziesz moszcz wyciskał, ale wina pić nie będziesz. ",
        "5_Chapter, 15_Verse": "Tak, przestrzegano pilnie ustaw Omrego i wszelakiego obyczaju domu Achaba, a postępowaliście wedle rad ich, abym cię podał na spustoszenie, a mieszkańców jej na pośmiewisko, i abyście hańbę u narodów ponieśli. ",
        "6_Chapter, 0_Verse": "Biada mi, bo mi się wiedzie jak przy zbieraniu owoców, jak przy pobierkach podczas winobrania! Nie stało już grona do spożycia, figi wczesnej, której łaknie dusza moja. ",
        "6_Chapter, 1_Verse": "Znikli bogobojni z kraju, niema już uczciwych między ludźmi; wszyscy czyhają na krew, jeden zarzuca sieć na drugiego. ",
        "6_Chapter, 2_Verse": "Ku złemu wyciągają się ręce, aby je gorliwie spełnić; książę żąda, a sędzia służy mu wedle datku, a możny wypowiada jawnie pożądliwość duszy swojej, i tak wykręcają to razem. ",
        "6_Chapter, 3_Verse": "Najlepszy z nich podobny do ciernia, najuczciwszy gorszym od tarni. Dzień stróżów twoich, skarcenie twoje nadchodzi! Wtedy padnie popłoch na nich. ",
        "6_Chapter, 4_Verse": "Nie ufajcie już przyjacielowi; nie polegajcie na towarzyszu! Nawet przed tą, która spoczywa na łonie twojem, strzeż otworu ust twoich! ",
        "6_Chapter, 5_Verse": "Bo syn lży ojca, córka powstaje przeciw matce swojej, synowa przeciw świekrze swojej: Nieprzyjaciółmi człowieka są właśni jego domownicy! ",
        "6_Chapter, 6_Verse": "Ja wszakże chcę Wiekuistego wyglądać, mieć otuchę w Bogu, który zbawieniem mojem; wysłucha mnie Bóg mój! ",
        "6_Chapter, 7_Verse": "Nie ciesz się nademną nieprzyjaciółko moja! Bo jeślim upadła, to dźwignę się znowu; jeżeli przebywam w ciemności, to jednak Wiekuisty światłem mojem. ",
        "6_Chapter, 8_Verse": "Gniew Wiekuistego poniosę, bom zgrzeszył Mu, aż sprawę moję poprowadzi, a rozsądzi rzecz moję. Wywiedzie mnie On na światło: ujrzę sprawiedliwość Jego. ",
        "6_Chapter, 9_Verse": "Zobaczy to nieprzyjaciółka moja i pokryje się sromotą, - ona która powiada do mnie: gdzież Wiekuisty, Bóg twój? Oczy moje pastwić się będą nad nią, gdy podeptana będzie jako błoto uliczne. ",
        "6_Chapter, 10_Verse": "Nadejdzie dzień, gdy zbudują znowu mury twoje; dnia onego rozprzestrzenią się granice twoje. ",
        "6_Chapter, 11_Verse": "Onegoż dnia nadciągną do ciebie z Aszuru i z miast Macoru, a z Macoru aż do rzeki - od morza do morza, i od góry do góry. ",
        "6_Chapter, 12_Verse": "Przedtem wszakże będzie ziemia pustkowiem gwoli mieszkańcom jej, gwoli owocowi postępków ich. ",
        "6_Chapter, 13_Verse": "Chciej pasterzyć ludowi Twojemu koszturem Twoim, - trzodzie dziedzictwa Twojego, zamieszkałej samotnie w pośród lasów Karmelu. Niechaj pasą się w Baszanie i w Gileadzie jako za dni starodawnych. ",
        "6_Chapter, 14_Verse": "\"Jako za dni wyjścia z ziemi Micraim, pozwolę mu cuda zobaczyć\". ",
        "6_Chapter, 15_Verse": "Ujrzą to ludy i zwątpią w całą potęgę swoję; położą rękę na usta, uszy im ogłuchną. ",
        "6_Chapter, 16_Verse": "Lizać będą proch jako węże, jako te (gadziny), które po ziemi pełzają: drżąc wynijdą z zamków swoich, z trwogą spoglądać będą na Wiekuistego, Boga naszego, i obawiać się będą Ciebie. ",
        "6_Chapter, 17_Verse": "Któż jako Ty, Bóg, który przebacza winę, a odpuszcza występek szczątkowi dziedzictwa swojego. Nie utwierdza na zawsze gniewu Swojego, gdyż pożąda łaski On. ",
        "6_Chapter, 18_Verse": "Znowu zmiłuje się nad nami, zniesie winy nasze. Tak, rzucisz w otchłań morza wszystkie grzechy ich. ",
        "6_Chapter, 19_Verse": "Okażesz niezawodność Twą Jakóbowi, miłość Abrahamowi, którąś zaprzysiągł ojcom naszym od dni starodawnych. "
    },
    "meta": "Chapter-Verse",
    "work": "Micah"
}