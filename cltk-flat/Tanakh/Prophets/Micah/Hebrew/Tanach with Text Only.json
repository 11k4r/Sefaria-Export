{
    "work": "Micah", 
    "text": {
        "6_Chapter, 10_Verse": "יום לבנות גדריך יום ההוא ירחק־חק", 
        "2_Chapter, 8_Verse": "שמעו־נא זאת ראשי בית יעקב וקציני בית ישראל המתעבים משפט ואת כל־הישרה יעקשו", 
        "6_Chapter, 9_Verse": "ותרא איבתי ותכסה בושה האמרה אלי איו יהוה אלהיך עיני תראינה בה עתה תהיה למרמס כטיט חוצות", 
        "2_Chapter, 9_Verse": "בנה ציון בדמים וירושלם בעולה", 
        "6_Chapter, 16_Verse": "ילחכו עפר כנחש כזחלי ארץ ירגזו ממסגרתיהם אל־יהוה אלהינו יפחדו ויראו ממך", 
        "0_Chapter, 10_Verse": "עברי לכם יושבת שפיר עריה־בשת לא יצאה יושבת צאנן מספד בית האצל יקח מכם עמדתו", 
        "4_Chapter, 7_Verse": "תרם ידך על־צריך וכל־איביך יכרתו", 
        "0_Chapter, 9_Verse": "בגת אל־תגידו בכו אל־תבכו בבית לעפרה עפר התפלשתי [התפלשי]", 
        "6_Chapter, 18_Verse": "ישוב ירחמנו יכבש עונתינו ותשליך במצלות ים כל־חטאותם", 
        "3_Chapter, 9_Verse": "חולי וגחי בת־ציון כיולדה כי־עתה תצאי מקריה ושכנת בשדה ובאת עד־בבל שם תנצלי שם יגאלך יהוה מכף איביך", 
        "5_Chapter, 5_Verse": "במה אקדם יהוה אכף לאלהי מרום האקדמנו בעולות בעגלים בני שנה", 
        "0_Chapter, 2_Verse": "כי־הנה יהוה יצא ממקומו וירד ודרך על־במותי [במתי] ארץ", 
        "4_Chapter, 3_Verse": "והיה זה שלום אשור כי־יבוא בארצנו וכי ידרך בארמנתינו והקמנו עליו שבעה רעים ושמנה נסיכי אדם", 
        "6_Chapter, 15_Verse": "יראו גוים ויבשו מכל גבורתם ישימו יד על־פה אזניהם תחרשנה", 
        "0_Chapter, 6_Verse": "וכל־פסיליה יכתו וכל־אתנניה ישרפו באש וכל־עצביה אשים שממה כי מאתנן זונה קבצה ועד־אתנן זונה ישובו", 
        "5_Chapter, 10_Verse": "האזכה במאזני רשע ובכיס אבני מרמה", 
        "5_Chapter, 6_Verse": "הירצה יהוה באלפי אילים ברבבות נחלי־שמן האתן בכורי פשעי פרי בטני חטאת נפשי", 
        "5_Chapter, 15_Verse": "וישתמר חקות עמרי וכל מעשה בית־אחאב ותלכו במעצותם למען תתי אתך לשמה וישביה לשרקה וחרפת עמי תשאו", 
        "0_Chapter, 3_Verse": "ונמסו ההרים תחתיו והעמקים יתבקעו כדונג מפני האש כמים מגרים במורד", 
        "6_Chapter, 19_Verse": "תתן אמת ליעקב חסד לאברהם אשר־נשבעת לאבתינו מימי קדם", 
        "5_Chapter, 8_Verse": "קול יהוה לעיר יקרא ותושיה יראה שמך שמעו מטה ומי יעדה", 
        "3_Chapter, 0_Verse": "והיה באחרית הימים יהיה הר בית־יהוה נכון בראש ההרים ונשא הוא מגבעות ונהרו עליו עמים", 
        "1_Chapter, 5_Verse": "אל־תטפו יטיפון לא־יטפו לאלה לא יסג כלמות", 
        "5_Chapter, 13_Verse": "אתה תאכל ולא תשבע וישחך בקרבך ותסג ולא תפליט ואשר תפלט לחרב אתן", 
        "0_Chapter, 5_Verse": "ושמתי שמרון לעי השדה למטעי כרם והגרתי לגי אבניה ויסדיה אגלה", 
        "1_Chapter, 1_Verse": "וחמדו שדות וגזלו ובתים ונשאו ועשקו גבר וביתו ואיש ונחלתו", 
        "0_Chapter, 1_Verse": "שמעו עמים כלם הקשיבי ארץ ומלאה ויהי אדני יהוה בכם לעד אדני מהיכל קדשו", 
        "3_Chapter, 11_Verse": "והמה לא ידעו מחשבות יהוה ולא הבינו עצתו כי קבצם כעמיר גרנה", 
        "6_Chapter, 7_Verse": "אל־תשמחי איבתי לי כי נפלתי קמתי כי־אשב בחשך יהוה אור לי", 
        "3_Chapter, 3_Verse": "וישבו איש תחת גפנו ותחת תאנתו ואין מחריד כי־פי יהוה צבאות דבר", 
        "1_Chapter, 10_Verse": "לו־איש הלך רוח ושקר כזב אטף לך ליין ולשכר והיה מטיף העם הזה", 
        "2_Chapter, 10_Verse": "ראשיה בשחד ישפטו וכהניה במחיר יורו ונביאיה בכסף יקסמו ועל־יהוה ישענו לאמר הלוא יהוה בקרבנו לא־תבוא עלינו רעה", 
        "5_Chapter, 11_Verse": "אשר עשיריה מלאו חמס וישביה דברו־שקר ולשונם רמיה בפיהם", 
        "0_Chapter, 7_Verse": "על־זאת אספדה ואילילה אילכה שילל [שולל] וערום אעשה מספד כתנים ואבל כבנות יענה", 
        "1_Chapter, 2_Verse": "לכן כה אמר יהוה הנני חשב על־המשפחה הזאת רעה אשר לא־תמישו משם צוארתיכם ולא תלכו רומה כי עת רעה היא", 
        "3_Chapter, 13_Verse": "עתה תתגדדי בת־גדוד מצור שם עלינו בשבט יכו על־הלחי את שפט ישראל", 
        "6_Chapter, 5_Verse": "כי־בן מנבל אב בת קמה באמה כלה בחמתה איבי איש אנשי ביתו", 
        "1_Chapter, 4_Verse": "לכן לא־יהיה לך משליך חבל בגורל בקהל יהוה", 
        "3_Chapter, 7_Verse": "ואתה מגדל־עדר עפל בת־ציון עדיך תאתה ובאה הממשלה הראשנה ממלכת לבת־ירושלם", 
        "5_Chapter, 4_Verse": "עמי זכר־נא מה־יעץ בלק מלך מואב ומה־ענה אתו בלעם בן־בעור מן־השטים עד־הגלגל למען דעת צדקות יהוה", 
        "4_Chapter, 12_Verse": "ונתשתי אשיריך מקרבך והשמדתי עריך", 
        "0_Chapter, 11_Verse": "כי־חלה לטוב יושבת מרות כי־ירד רע מאת יהוה לשער ירושלם", 
        "3_Chapter, 6_Verse": "ושמתי את־הצלעה לשארית והנהלאה לגוי עצום ומלך יהוה עליהם בהר ציון מעתה ועד־עולם", 
        "0_Chapter, 4_Verse": "בפשע יעקב כל־זאת ובחטאות בית ישראל מי־פשע יעקב הלוא שמרון ומי במות יהודה הלוא ירושלם", 
        "5_Chapter, 12_Verse": "וגם־אני החליתי הכותך השמם על־חטאתך", 
        "2_Chapter, 0_Verse": "ואמר שמעו־נא ראשי יעקב וקציני בית ישראל הלוא לכם לדעת את־המשפט", 
        "6_Chapter, 13_Verse": "רעה עמך בשבטך צאן נחלתך שכני לבדד יער בתוך כרמל ירעו בשן וגלעד כימי עולם", 
        "6_Chapter, 6_Verse": "ואני ביהוה אצפה אוחילה לאלהי ישעי ישמעני אלהי", 
        "3_Chapter, 10_Verse": "ועתה נאספו עליך גוים רבים האמרים תחנף ותחז בציון עינינו", 
        "2_Chapter, 6_Verse": "ובשו החזים וחפרו הקסמים ועטו על־שפם כלם כי אין מענה אלהים", 
        "0_Chapter, 8_Verse": "כי אנושה מכותיה כי־באה עד־יהודה נגע עד־שער עמי עד־ירושלם", 
        "4_Chapter, 10_Verse": "והכרתי כשפים מידך ומעוננים לא יהיו־לך", 
        "2_Chapter, 11_Verse": "לכן בגללכם ציון שדה תחרש וירושלם עיין תהיה והר הבית לבמות יער", 
        "2_Chapter, 3_Verse": "אז יזעקו אל־יהוה ולא יענה אותם ויסתר פניו מהם בעת ההיא כאשר הרעו מעלליהם", 
        "4_Chapter, 8_Verse": "והיה ביום־ההוא נאם־יהוה והכרתי סוסיך מקרבך והאבדתי מרכבתיך", 
        "2_Chapter, 7_Verse": "ואולם אנכי מלאתי כח את־רוח יהוה ומשפט וגבורה להגיד ליעקב פשעו ולישראל חטאתו", 
        "1_Chapter, 0_Verse": "הוי חשבי־און ופעלי רע על־משכבותם באור הבקר יעשוה כי יש־לאל ידם", 
        "1_Chapter, 12_Verse": "עלה הפרץ לפניהם פרצו ויעברו שער ויצאו בו ויעבר מלכם לפניהם ויהוה בראשם", 
        "4_Chapter, 2_Verse": "ועמד ורעה בעז יהוה בגאון שם יהוה אלהיו וישבו כי־עתה יגדל עד־אפסי־ארץ", 
        "0_Chapter, 15_Verse": "קרחי וגזי על־בני תענוגיך הרחבי קרחתך כנשר כי גלו ממך", 
        "4_Chapter, 6_Verse": "והיה שארית יעקב בגוים בקרב עמים רבים כאריה בבהמות יער ככפיר בעדרי צאן אשר אם עבר ורמס וטרף ואין מציל", 
        "2_Chapter, 1_Verse": "שנאי טוב ואהבי רעה [רע] גזלי עורם מעליהם ושארם מעל עצמותם", 
        "4_Chapter, 13_Verse": "ועשיתי באף ובחמה נקם את־הגוים אשר לא שמעו", 
        "6_Chapter, 4_Verse": "אל־תאמינו ברע אל־תבטחו באלוף משכבת חיקך שמר פתחי־פיך", 
        "3_Chapter, 12_Verse": "קומי ודושי בת־ציון כי־קרנך אשים ברזל ופרסתיך אשים נחושה והדקות עמים רבים והחרמתי ליהוה בצעם וחילם לאדון כל־הארץ", 
        "3_Chapter, 1_Verse": "והלכו גוים רבים ואמרו לכו ונעלה אל־הר־יהוה ואל־בית אלהי יעקב ויורנו מדרכיו ונלכה בארחתיו כי מציון תצא תורה ודבר־יהוה מירושלם", 
        "4_Chapter, 9_Verse": "והכרתי ערי ארצך והרסתי כל־מבצריך", 
        "5_Chapter, 1_Verse": "שמעו הרים את־ריב יהוה והאתנים מסדי ארץ כי ריב ליהוה עם־עמו ועם־ישראל יתוכח", 
        "1_Chapter, 8_Verse": "נשי עמי תגרשון מבית תענגיה מעל עלליה תקחו הדרי לעולם", 
        "4_Chapter, 1_Verse": "לכן יתנם עד־עת יולדה ילדה ויתר אחיו ישובון על־בני ישראל", 
        "0_Chapter, 12_Verse": "רתם המרכבה לרכש יושבת לכיש ראשית חטאת היא לבת־ציון כי־בך נמצאו פשעי ישראל", 
        "4_Chapter, 5_Verse": "והיה שארית יעקב בקרב עמים רבים כטל מאת יהוה כרביבים עלי־עשב אשר לא־יקוה לאיש ולא ייחל לבני אדם", 
        "2_Chapter, 2_Verse": "ואשר אכלו שאר עמי ועורם מעליהם הפשיטו ואת־עצמתיהם פצחו ופרשו כאשר בסיר וכבשר בתוך קלחת", 
        "6_Chapter, 3_Verse": "טובם כחדק ישר ממסוכה יום מצפיך פקדתך באה עתה תהיה מבוכתם", 
        "1_Chapter, 11_Verse": "אסף אאסף יעקב כלך קבץ אקבץ שארית ישראל יחד אשימנו כצאן בצרה כעדר בתוך הדברו תהימנה מאדם", 
        "3_Chapter, 2_Verse": "ושפט בין עמים רבים והוכיח לגוים עצמים עד־רחוק וכתתו חרבתיהם לאתים וחניתתיהם למזמרות לא־ישאו גוי אל־גוי חרב ולא־ילמדון עוד מלחמה", 
        "5_Chapter, 7_Verse": "הגיד לך אדם מה־טוב ומה־יהוה דורש ממך כי אם־עשות משפט ואהבת חסד והצנע לכת עם־אלהיך", 
        "5_Chapter, 2_Verse": "עמי מה־עשיתי לך ומה הלאתיך ענה בי", 
        "0_Chapter, 14_Verse": "עד הירש אבי לך יושבת מרשה עד־עדלם יבוא כבוד ישראל", 
        "5_Chapter, 14_Verse": "אתה תזרע ולא תקצור אתה תדרך־זית ולא־תסוך שמן ותירוש ולא תשתה־יין", 
        "6_Chapter, 12_Verse": "והיתה הארץ לשממה על־ישביה מפרי מעלליהם", 
        "2_Chapter, 5_Verse": "לכן לילה לכם מחזון וחשכה לכם מקסם ובאה השמש על־הנביאים וקדר עליהם היום", 
        "6_Chapter, 8_Verse": "זעף יהוה אשא כי חטאתי לו עד אשר יריב ריבי ועשה משפטי יוציאני לאור אראה בצדקתו", 
        "5_Chapter, 0_Verse": "שמעו־נא את אשר־יהוה אמר קום ריב את־ההרים ותשמענה הגבעות קולך", 
        "3_Chapter, 5_Verse": "ביום ההוא נאם־יהוה אספה הצלעה והנדחה אקבצה ואשר הרעתי", 
        "6_Chapter, 2_Verse": "על־הרע כפים להיטיב השר שאל והשפט בשלום והגדול דבר הות נפשו הוא ויעבתוה", 
        "4_Chapter, 0_Verse": "ואתה בית־לחם אפרתה צעיר להיות באלפי יהודה ממך לי יצא להיות מושל בישראל ומוצאתיו מקדם מימי עולם", 
        "1_Chapter, 3_Verse": "ביום ההוא ישא עליכם משל ונהה נהי נהיה אמר שדוד נשדנו חלק עמי ימיר איך ימיש לי לשובב שדינו יחלק", 
        "1_Chapter, 6_Verse": "האמור בית־יעקב הקצר רוח יהוה אם־אלה מעלליו הלוא דברי ייטיבו עם הישר הולך", 
        "6_Chapter, 0_Verse": "אללי לי כי הייתי כאספי־קיץ כעללת בציר אין־אשכול לאכול בכורה אותה נפשי", 
        "3_Chapter, 4_Verse": "כי כל־העמים ילכו איש בשם אלהיו ואנחנו נלך בשם־יהוה אלהינו לעולם ועד", 
        "6_Chapter, 1_Verse": "אבד חסיד מן־הארץ וישר באדם אין כלם לדמים יארבו איש את־אחיהו יצודו חרם", 
        "5_Chapter, 3_Verse": "כי העלתיך מארץ מצרים ומבית עבדים פדיתיך ואשלח לפניך את־משה אהרן ומרים", 
        "4_Chapter, 4_Verse": "ורעו את־ארץ אשור בחרב ואת־ארץ נמרד בפתחיה והציל מאשור כי־יבוא בארצנו וכי ידרך בגבולנו", 
        "0_Chapter, 13_Verse": "לכן תתני שלוחים על מורשת גת בתי אכזיב לאכזב למלכי ישראל", 
        "3_Chapter, 8_Verse": "עתה למה תריעי רע המלך אין־בך אם־יועצך אבד כי־החזיקך חיל כיולדה", 
        "4_Chapter, 11_Verse": "והכרתי פסיליך ומצבותיך מקרבך ולא־תשתחוה עוד למעשה ידיך", 
        "6_Chapter, 17_Verse": "מי־אל כמוך נשא עון ועבר על־פשע לשארית נחלתו לא־החזיק לעד אפו כי־חפץ חסד הוא", 
        "2_Chapter, 4_Verse": "כה אמר יהוה על־הנביאים המתעים את־עמי הנשכים בשניהם וקראו שלום ואשר לא־יתן על־פיהם וקדשו עליו מלחמה", 
        "5_Chapter, 9_Verse": "עוד האש בית רשע אצרות רשע ואיפת רזון זעומה", 
        "6_Chapter, 14_Verse": "כימי צאתך מארץ מצרים אראנו נפלאות", 
        "1_Chapter, 9_Verse": "קומו ולכו כי לא־זאת המנוחה בעבור טמאה תחבל וחבל נמרץ", 
        "1_Chapter, 7_Verse": "ואתמול עמי לאויב יקומם ממול שלמה אדר תפשטון מעברים בטח שובי מלחמה", 
        "6_Chapter, 11_Verse": "יום הוא ועדיך יבוא למני אשור וערי מצור ולמני מצור ועד־נהר וים מים והר ההר", 
        "0_Chapter, 0_Verse": "דבר־יהוה אשר היה אל־מיכה המרשתי בימי יותם אחז יחזקיה מלכי יהודה אשר־חזה על־שמרון וירושלם"
    }, 
    "meta": "Chapter-Verse"
}