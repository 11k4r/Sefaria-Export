{
    "work": "Nahum", 
    "text": {
        "2_Chapter, 7_Verse": "התיטבי מנא אמון הישבה ביארים מים סביב לה אשר־חיל ים מים חומתה", 
        "2_Chapter, 8_Verse": "כוש עצמה ומצרים ואין קצה פוט ולובים היו בעזרתך", 
        "1_Chapter, 0_Verse": "הנה על־ההרים רגלי מבשר משמיע שלום חגי יהודה חגיך שלמי נדריך כי לא יוסיף עוד לעבור־[לעבר־] בך בליעל כלה נכרת", 
        "1_Chapter, 11_Verse": "איה מעון אריות ומרעה הוא לכפרים אשר הלך אריה לביא שם גור אריה ואין מחריד", 
        "0_Chapter, 11_Verse": "כה אמר יהוה אם־שלמים וכן רבים וכן נגזו ועבר וענתך לא אענך עוד", 
        "0_Chapter, 10_Verse": "ממך יצא חשב על־יהוה רעה יעץ בליעל", 
        "1_Chapter, 12_Verse": "אריה טרף בדי גרותיו ומחנק ללבאתיו וימלא־טרף חריו ומענתיו טרפה", 
        "2_Chapter, 16_Verse": "מנזריך כארבה וטפסריך כגוב גבי החונים בגדרות ביום קרה שמש זרחה ונודד ולא־נודע מקומו אים", 
        "0_Chapter, 9_Verse": "כי עד־סירים סבכים וכסבאם סבואים אכלו כקש יבש מלא", 
        "1_Chapter, 8_Verse": "ונינוה כברכת־מים מימי היא והמה נסים עמדו עמדו ואין מפנה", 
        "0_Chapter, 12_Verse": "ועתה אשבר מטהו מעליך ומוסרתיך אנתק", 
        "2_Chapter, 2_Verse": "פרש מעלה ולהב חרב וברק חנית ורב חלל וכבד פגר ואין קצה לגויה יכשלו [וכשלו] בגויתם", 
        "0_Chapter, 6_Verse": "טוב יהוה למעוז ביום צרה וידע חסי בו", 
        "0_Chapter, 2_Verse": "יהוה ארך אפים וגדול־[וגדל־] כח ונקה לא ינקה יהוה בסופה ובשערה דרכו וענן אבק רגליו", 
        "0_Chapter, 3_Verse": "גוער בים ויבשהו וכל־הנהרות החריב אמלל בשן וכרמל ופרח לבנון אמלל", 
        "2_Chapter, 9_Verse": "גם־היא לגלה הלכה בשבי גם עלליה ירטשו בראש כל־חוצות ועל־נכבדיה ידו גורל וכל־גדוליה רתקו בזקים", 
        "1_Chapter, 13_Verse": "הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא־ישמע עוד קול מלאככה", 
        "1_Chapter, 5_Verse": "יזכר אדיריו יכשלו בהלכותם [בהליכתם] ימהרו חומתה והכן הסכך", 
        "2_Chapter, 13_Verse": "מי מצור שאבי־לך חזקי מבצריך באי בטיט ורמסי בחמר החזיקי מלבן", 
        "2_Chapter, 6_Verse": "והיה כל־ראיך ידוד ממך ואמר שדדה נינוה מי ינוד לה מאין אבקש מנחמים לך", 
        "0_Chapter, 5_Verse": "לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו", 
        "1_Chapter, 1_Verse": "עלה מפיץ על־פניך נצור מצרה צפה־דרך חזק מתנים אמץ כח מאד", 
        "2_Chapter, 17_Verse": "נמו רעיך מלך אשור ישכנו אדיריך נפשו עמך על־ההרים ואין מקבץ", 
        "0_Chapter, 1_Verse": "אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו", 
        "2_Chapter, 18_Verse": "אין־כהה לשברך נחלה מכתך כל שמעי שמעך תקעו כף עליך כי על־מי לא־עברה רעתך תמיד", 
        "1_Chapter, 10_Verse": "בוקה ומבוקה ומבלקה ולב נמס ופק ברכים וחלחלה בכל־מתנים ופני כלם קבצו פארור", 
        "1_Chapter, 3_Verse": "מגן גבריהו מאדם אנשי־חיל מתלעים באש־פלדות הרכב ביום הכינו והברשים הרעלו", 
        "1_Chapter, 6_Verse": "שערי הנהרות נפתחו וההיכל נמוג", 
        "0_Chapter, 7_Verse": "ובשטף עבר כלה יעשה מקומה ואיביו ירדף־חשך", 
        "2_Chapter, 14_Verse": "שם תאכלך אש תכריתך חרב תאכלך כילק התכבד כילק התכבדי כארבה", 
        "1_Chapter, 2_Verse": "כי שב יהוה את־גאון יעקב כגאון ישראל כי בקקום בקקים וזמריהם שחתו", 
        "2_Chapter, 10_Verse": "גם־את תשכרי תהי נעלמה גם־את תבקשי מעוז מאויב", 
        "2_Chapter, 15_Verse": "הרבית רכליך מכוכבי השמים ילק פשט ויעף", 
        "0_Chapter, 13_Verse": "וצוה עליך יהוה לא־יזרע משמך עוד מבית אלהיך אכרית פסל ומסכה אשים קברך כי קלות", 
        "2_Chapter, 12_Verse": "הנה עמך נשים בקרבך לאיביך פתוח נפתחו שערי ארצך אכלה אש בריחיך", 
        "1_Chapter, 4_Verse": "בחוצות יתהוללו הרכב ישתקשקון ברחבות מראיהן כלפידם כברקים ירוצצו", 
        "2_Chapter, 1_Verse": "קול שוט וקול רעש אופן וסוס דהר ומרכבה מרקדה", 
        "0_Chapter, 4_Verse": "הרים רעשו ממנו והגבעות התמגגו ותשא הארץ מפניו ותבל וכל־ישבי בה", 
        "2_Chapter, 0_Verse": "הוי עיר דמים כלה כחש פרק מלאה לא ימיש טרף", 
        "2_Chapter, 4_Verse": "הנני אליך נאם יהוה צבאות וגליתי שוליך על־פניך והראיתי גוים מערך וממלכות קלונך", 
        "2_Chapter, 5_Verse": "והשלכתי עליך שקצים ונבלתיך ושמתיך כראי", 
        "0_Chapter, 8_Verse": "מה־תחשבון אל־יהוה כלה הוא עשה לא־תקום פעמים צרה", 
        "1_Chapter, 9_Verse": "בזו כסף בזו זהב ואין קצה לתכונה כבד מכל כלי חמדה", 
        "1_Chapter, 7_Verse": "והצב גלתה העלתה ואמהתיה מנהגות כקול יונים מתפפת על־לבבהן", 
        "2_Chapter, 11_Verse": "כל־מבצריך תאנים עם־בכורים אם־ינועו ונפלו על־פי אוכל", 
        "0_Chapter, 0_Verse": "משא נינוה ספר חזון נחום האלקשי", 
        "2_Chapter, 3_Verse": "מרב זנוני זונה טובת חן בעלת כשפים המכרת גוים בזנוניה ומשפחות בכשפיה"
    }, 
    "meta": "Chapter-Verse"
}