{
    "work": "Zephaniah", 
    "text": {
        "2_Chapter, 7_Verse": "לכן חכו־לי נאם־יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל־הארץ", 
        "2_Chapter, 8_Verse": "כי־אז אהפך אל־עמים שפה ברורה לקרא כלם בשם יהוה לעבדו שכם אחד", 
        "1_Chapter, 0_Verse": "התקוששו וקושו הגוי לא נכסף", 
        "1_Chapter, 11_Verse": "גם־אתם כושים חללי חרבי המה", 
        "0_Chapter, 15_Verse": "יום שופר ותרועה על הערים הבצרות ועל הפנות הגבהות", 
        "0_Chapter, 11_Verse": "והיה בעת ההיא אחפש את־ירושלם בנרות ופקדתי על־האנשים הקפאים על־שמריהם האמרים בלבבם לא־ייטיב יהוה ולא ירע", 
        "0_Chapter, 10_Verse": "הילילו ישבי המכתש כי נדמה כל־עם כנען נכרתו כל־נטילי כסף", 
        "1_Chapter, 12_Verse": "ויט ידו על־צפון ויאבד את־אשור וישם את־נינוה לשממה ציה כמדבר", 
        "2_Chapter, 16_Verse": "יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה", 
        "0_Chapter, 9_Verse": "והיה ביום ההוא נאם־יהוה קול צעקה משער הדגים ויללה מן־המשנה ושבר גדול מהגבעות", 
        "1_Chapter, 8_Verse": "לכן חי־אני נאם יהוה צבאות אלהי ישראל כי־מואב כסדם תהיה ובני עמון כעמרה ממשק חרול ומכרה־מלח ושממה עד־עולם שארית עמי יבזום ויתר גוי [גויי] ינחלום", 
        "0_Chapter, 16_Verse": "והצרתי לאדם והלכו כעורים כי ליהוה חטאו ושפך דמם כעפר ולחמם כגללים", 
        "0_Chapter, 14_Verse": "יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל", 
        "0_Chapter, 12_Verse": "והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את־יינם", 
        "2_Chapter, 2_Verse": "שריה בקרבה אריות שאגים שפטיה זאבי ערב לא גרמו לבקר", 
        "0_Chapter, 6_Verse": "הס מפני אדני יהוה כי קרוב יום יהוה כי־הכין יהוה זבח הקדיש קראיו", 
        "0_Chapter, 2_Verse": "אסף אדם ובהמה אסף עוף־השמים ודגי הים והמכשלות את־הרשעים והכרתי את־האדם מעל פני האדמה נאם־יהוה", 
        "0_Chapter, 3_Verse": "ונטיתי ידי על־יהודה ועל כל־יושבי ירושלם והכרתי מן־המקום הזה את־שאר הבעל את־שם הכמרים עם־הכהנים", 
        "2_Chapter, 9_Verse": "מעבר לנהרי־כוש עתרי בת־פוצי יובלון מנחתי", 
        "1_Chapter, 13_Verse": "ורבצו בתוכה עדרים כל־חיתו־גוי גם־קאת גם־קפד בכפתריה ילינו קול ישורר בחלון חרב בסף כי ארזה ערה", 
        "1_Chapter, 5_Verse": "והיתה חבל הים נות כרת רעים וגדרות צאן", 
        "2_Chapter, 13_Verse": "רני בת־ציון הריעו ישראל שמחי ועלזי בכל־לב בת ירושלם", 
        "2_Chapter, 6_Verse": "אמרתי אך־תיראי אותי תקחי מוסר ולא־יכרת מעונה כל אשר־פקדתי עליה אכן השכימו השחיתו כל עלילותם", 
        "0_Chapter, 5_Verse": "ואת־הנסוגים מאחרי יהוה ואשר לא־בקשו את־יהוה ולא דרשהו", 
        "1_Chapter, 1_Verse": "בטרם לדת חק כמץ עבר יום בטרם לא־יבוא עליכם חרון אף־יהוה בטרם לא־יבוא עליכם יום אף־יהוה", 
        "2_Chapter, 17_Verse": "נוגי ממועד אספתי ממך היו משאת עליה חרפה", 
        "0_Chapter, 1_Verse": "אסף אסף כל מעל פני האדמה נאם־יהוה", 
        "2_Chapter, 18_Verse": "הנני עשה את־כל־מעניך בעת ההיא והושעתי את־הצלעה והנדחה אקבץ ושמתים לתהלה ולשם בכל־הארץ בשתם", 
        "1_Chapter, 10_Verse": "נורא יהוה עליהם כי רזה את כל־אלהי הארץ וישתחוו־לו איש ממקומו כל איי הגוים", 
        "0_Chapter, 17_Verse": "גם־כספם גם־זהבם לא־יוכל להצילם ביום עברת יהוה ובאש קנאתו תאכל כל־הארץ כי־כלה אך־נבהלה יעשה את כל־ישבי הארץ", 
        "1_Chapter, 3_Verse": "כי עזה עזובה תהיה ואשקלון לשממה אשדוד בצהרים יגרשוה ועקרון תעקר", 
        "1_Chapter, 6_Verse": "והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב שבותם [שביתם]", 
        "0_Chapter, 7_Verse": "והיה ביום זבח יהוה ופקדתי על־השרים ועל־בני המלך ועל כל־הלבשים מלבוש נכרי", 
        "2_Chapter, 14_Verse": "הסיר יהוה משפטיך פנה איבך מלך ישראל יהוה בקרבך לא־תיראי רע עוד", 
        "1_Chapter, 2_Verse": "בקשו את־יהוה כל־ענוי הארץ אשר משפטו פעלו בקשו־צדק בקשו ענוה אולי תסתרו ביום אף־יהוה", 
        "2_Chapter, 10_Verse": "ביום ההוא לא תבושי מכל עלילתיך אשר פשעת בי כי־אז אסיר מקרבך עליזי גאותך ולא־תוספי לגבהה עוד בהר קדשי", 
        "2_Chapter, 15_Verse": "ביום ההוא יאמר לירושלם אל־תיראי ציון אל־ירפו ידיך", 
        "0_Chapter, 13_Verse": "קרוב יום־יהוה הגדול קרוב ומהר מאד קול יום יהוה מר צרח שם גבור", 
        "2_Chapter, 12_Verse": "שארית ישראל לא־יעשו עולה ולא־ידברו כזב ולא־ימצא בפיהם לשון תרמית כי־המה ירעו ורבצו ואין מחריד", 
        "1_Chapter, 4_Verse": "הוי ישבי חבל הים גוי כרתים דבר־יהוה עליכם כנען ארץ פלשתים והאבדתיך מאין יושב", 
        "1_Chapter, 14_Verse": "זאת העיר העליזה היושבת לבטח האמרה בלבבה אני ואפסי עוד איך היתה לשמה מרבץ לחיה כל עובר עליה ישרק יניע ידו", 
        "2_Chapter, 1_Verse": "לא שמעה בקול לא לקחה מוסר ביהוה לא בטחה אל־אלהיה לא קרבה", 
        "0_Chapter, 4_Verse": "ואת־המשתחוים על־הגגות לצבא השמים ואת־המשתחוים הנשבעים ליהוה והנשבעים במלכם", 
        "2_Chapter, 0_Verse": "הוי מראה ונגאלה העיר היונה", 
        "2_Chapter, 4_Verse": "יהוה צדיק בקרבה לא יעשה עולה בבקר בבקר משפטו יתן לאור לא נעדר ולא־יודע עול בשת", 
        "2_Chapter, 19_Verse": "בעת ההיא אביא אתכם ובעת קבצי אתכם כי־אתן אתכם לשם ולתהלה בכל עמי הארץ בשובי את־שבותיכם לעיניכם אמר יהוה", 
        "2_Chapter, 5_Verse": "הכרתי גוים נשמו פנותם החרבתי חוצותם מבלי עובר נצדו עריהם מבלי־איש מאין יושב", 
        "0_Chapter, 8_Verse": "ופקדתי על כל־הדולג על־המפתן ביום ההוא הממלאים בית אדניהם חמס ומרמה", 
        "1_Chapter, 9_Verse": "זאת להם תחת גאונם כי חרפו ויגדלו על־עם יהוה צבאות", 
        "1_Chapter, 7_Verse": "שמעתי חרפת מואב וגדופי בני עמון אשר חרפו את־עמי ויגדילו על־גבולם", 
        "2_Chapter, 11_Verse": "והשארתי בקרבך עם עני ודל וחסו בשם יהוה", 
        "0_Chapter, 0_Verse": "דבר־יהוה אשר היה אל־צפניה בן־כושי בן־גדליה בן־אמריה בן־חזקיה בימי יאשיהו בן־אמון מלך יהודה", 
        "2_Chapter, 3_Verse": "נביאיה פחזים אנשי בגדות כהניה חללו־קדש חמסו תורה"
    }, 
    "meta": "Chapter-Verse"
}