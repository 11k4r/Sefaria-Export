{
    "text": {
        "0_Chapter, 0_Verse": "Oto imiona synów Israela, przybyłych do Micraim: z Jakóbem, każdy z domem swoim, weszli: ",
        "0_Chapter, 1_Verse": "Reuben, Szymon, Lewi i Jehuda; ",
        "0_Chapter, 2_Verse": "Isachar, Zebulun i Binjamin, ",
        "0_Chapter, 3_Verse": "Dan i Naftali, Gad i Aszer. ",
        "0_Chapter, 4_Verse": "A było wszystkich dusz, wyszłych z biodra Jakóba, siedmdziesiąt dusz; a Josef był już w Micraim. ",
        "0_Chapter, 5_Verse": "I umarł Josef i wszyscy bracia jego, i całe pokolenie owo. ",
        "0_Chapter, 6_Verse": "A synowie Israela rozplenili się, i rozrodzili, i rozmnożyli, i wzmogli się wielce, i napełniła się ziemia nimi. ",
        "0_Chapter, 7_Verse": "I powstał król nowy nad Micraim, który nie znał Josefa. ",
        "0_Chapter, 8_Verse": "I rzekł do ludu swego: \"Oto lud synów Israela zbyt liczny i silny dla nas. ",
        "0_Chapter, 9_Verse": "Otóż pocznijmy sobie mądrze z nim, aby się nie rozmnożył; bo gdy przypadnie wojna, przyłączy się i on do nieprzyjaciół naszych, i będzie walczył przeciw nam, i - ujdzie z tej ziemi.\" ",
        "0_Chapter, 10_Verse": "I ustanowili nad nim nadzorców robocizny, aby go dręczyli ciężkiemi robotami, i zbudował on miasta na zapasy dla Faraona: Pithom i Raamses. ",
        "0_Chapter, 11_Verse": "Ale im bardziej go udręczali, tém bardziej się rozmnażał, i tém bardziej się rozrastał: i zatrwożyli się wobec synów Israela. ",
        "0_Chapter, 12_Verse": "I ujarzmili Micrejczycy synów Israela srogo. ",
        "0_Chapter, 13_Verse": "I czynili gorzkiém życie ich, robotą ciężką około gliny i cegieł, i wszelką robotą na polu, i wszelaką robotą, do której ujarzmiali ich srogo. ",
        "0_Chapter, 14_Verse": "I powiedział król Micraimu do położniczek Ibrejskich, z której imię jednej: Szyfra, a imię drugiej: Pua, ",
        "0_Chapter, 15_Verse": "I rzekł: \"Gdy będziecie położniczyć Ibrejkom, baczcie na krzesło porodowe: jeżeli to syn, zabijcie go, a jeżeli córka, niechaj żyje.\" ",
        "0_Chapter, 16_Verse": "Ale obawiały się położniczki Boga, i nie czyniły tak, jak mówił im król Micraimu; i zostawiały dzieci przy życiu. ",
        "0_Chapter, 17_Verse": "I wezwał król Micraimu położniczki i rzekł do nich: \"Czemuście to uczyniły, a zostawiały dzieci przy życiu?\" ",
        "0_Chapter, 18_Verse": "I rzekły położniczki do Faraona: \"Dlatego, że nie jako niewiasty Micrejskie są Ibrejki, bo zdrowe one: zanim przyjdzie do nich położniczka, już urodziły.\" ",
        "0_Chapter, 19_Verse": "I dał Bóg powodzenie położniczkom; a lud mnożył się i wzmacniał wielce. ",
        "0_Chapter, 20_Verse": "A ponieważ obawiały się położniczki Boga, pobudował im domy. ",
        "0_Chapter, 21_Verse": "I rozkazał Faraon całemu ludowi swojemu tak: \"Każdego nowonarodzonego syna wrzućcie do rzeki, każdą zaś córkę zostawcie przy życiu.\" ",
        "1_Chapter, 0_Verse": "I poszedł był pewien mąż z domu Lewi i pojął córkę Lewiego. ",
        "1_Chapter, 1_Verse": "I poczęła owa niewiasta i urodziła syna; a widząc jak był pięknym, ukrywała go przez trzy miesiące. ",
        "1_Chapter, 2_Verse": "Ale nie mogła go dłużej ukrywać, i wzięła dlań czółenko z trzciny, i wylepiła je asfaltem i smołą, a włożywszy w nie dziecię, postawiła w sitowiu nad brzegiem rzeki. ",
        "1_Chapter, 3_Verse": "Stanęła zaś siostra jego opodal, aby wiedzieć co się stanie z nim. ",
        "1_Chapter, 4_Verse": "I zeszła córka Faraona, aby się kąpać, ku rzece, a służebne jej przechadzały się nad brzegiem rzeki. I spostrzegła czółenko wśród sitowia, i posłała służebnicę swą, a ta wzięła je. ",
        "1_Chapter, 5_Verse": "I otworzyła, i obaczyła dziecię, a oto był to chłopiec płaczący! I ulitowała się nad nim; lecz rzekła: \"Z dzieci Ibrejskich jest ten!\" ",
        "1_Chapter, 6_Verse": "I rzekła siostra jego do córki Faraona: \"Mamże pójść i zawołać ci kobietę, karmiącą z Ibrejek, aby karmiła ci to dziecię?\" ",
        "1_Chapter, 7_Verse": "I rzekła do niej córka Faraona: \"Idź.\" I poszła dziewczynka, i zawołała matkę dziecięcia. ",
        "1_Chapter, 8_Verse": "I rzekła do niej córka Faraona: \"Zabierz oto to dziecię, i wykarm mi je, a ja dam ci wynagrodzenie twoje.\" I zabrała kobieta dziecię, i karmiła je. ",
        "1_Chapter, 9_Verse": "I wyrosło dziecię, i przywiodła je do córki Faraona i stał się jej synem, i nazwała imię jego Mosze, mówiąc: \"Bo z wody wydobyłam go.\" ",
        "1_Chapter, 10_Verse": "I stało się za onych dni, gdy urósł Mojżesz, że wyszedł do braci swoich i widział ciężkie roboty ich; i widział Micrejczyka, bijącego jednego z Ibrejczyków, braci jego. ",
        "1_Chapter, 11_Verse": "I obejrzał się tu i tam, a widząc, że niema nikogo, zabił Micrejczyka i zagrzebał go w piasku. ",
        "1_Chapter, 12_Verse": "I wyszedł dnia drugiego, a oto dwaj Ibrejczycy kłócili się. I rzekł do krzywdziciela: \"Czemu bijesz bliźniego swego?\" ",
        "1_Chapter, 13_Verse": "I rzekł: \"Któż ustanowił cię przełożonym i sędzią nad nami? Alboż zabić mnie myślisz, jakoś zabił Micrejczyka?\" I uląkł się Mojżesz, i rzekł: \"Tak tedy wyjawiła się ta sprawa!\" ",
        "1_Chapter, 14_Verse": "I usłyszał Faraon o sprawie tej, i zamierzał uśmiercić Mojżesza; i uszedł Mojżesz przed Faraonem i zatrzymał się w ziemi Midjan; i bywało siadał przy studni. ",
        "1_Chapter, 15_Verse": "A kapłan Midjanu miał siedm córek. I przyszły one i naczerpały wody i napełniły koryta, aby napoić trzodę ojca swojego. ",
        "1_Chapter, 16_Verse": "Ale nadeszli pasterze i odpędzili je. Wtedy powstał Mojżesz i obronił je, i napoił trzodę ich. ",
        "1_Chapter, 17_Verse": "A gdy wróciły do Reguela, ojca swego, rzekł: \"Czemuście tak prędko wróciły dzisiaj?\" ",
        "1_Chapter, 18_Verse": "I odpowiedziały: \"Jakiś Micrejczyk oswobodził nas z ręki pasterzy, i téż naczerpał nam i napoił trzodę.\" ",
        "1_Chapter, 19_Verse": "I rzekł on do córek swoich: \"A gdzież jest? Czemuście opuściły tego człowieka? Zawołajcie go, aby się posilił chlebem.\" ",
        "1_Chapter, 20_Verse": "I postanowił Mojżesz pozostać u tego człowieka i dał on córkę swą, Cypporę, Mojżeszowi. ",
        "1_Chapter, 21_Verse": "I urodziła syna; i nazwał imię jego: Gerszom, rzekł bowiem: \"Przychodniem byłem w ziemi cudzej.\" ",
        "1_Chapter, 22_Verse": "I stało się w przebiegu długich tych czasów, że umarł król Micraimu. I jęczeli synowie Israela z powodu roboty, i narzekali, i doszło wołanie ich do Boga z powodu roboty. ",
        "1_Chapter, 23_Verse": "I usłyszał Bóg jęk ich, i wspomniał Bóg na przymierze Swoje z Abrahamem, Ic'hakiem i Jakóbem. ",
        "1_Chapter, 24_Verse": "I spojrzał Bóg na synów Israela, i poznał Bóg... ",
        "2_Chapter, 0_Verse": "A Mojżesz pasał trzodę Ithry, teścia swojego, kapłana Midjańskiego. I poprowadził trzodę na drugą stronę pustyni, i doszedł do góry Bożej, do Chorebu. ",
        "2_Chapter, 1_Verse": "I ukazał mu się anioł Wiekuistego w płomieniu ognistym, z pośród ciernia. I spojrzał, a oto cierń gorzał ogniem, a cierń nie zgorzał. ",
        "2_Chapter, 2_Verse": "I rzekł Mojżesz: \"Zajdę téż i zobaczę to zjawisko wielkie: czemu nie zgoreje ten cierń?\" ",
        "2_Chapter, 3_Verse": "A widział Wiekuisty, iż szedł patrzeć i zawołał doń Bóg z pośród cierniska i rzekł: \"Mojżeszu, Mojżeszu!\" I odpowiedział: \"Oto jestem!\" ",
        "2_Chapter, 4_Verse": "I rzekł: \"Nie przystępuj tutaj; zzuj obówie twe z nóg twoich, gdyż miejsce, na którém stoisz, ziemią jest świętą.\" ",
        "2_Chapter, 5_Verse": "I rzekł: \"Jam Bóg ojca twojego, Bóg Abrahama, Bóg Ic'haka i Bóg Jakóba.\" I zakrył Mojżesz oblicze swoje, obawiał się bowiem spojrzeć ku Bogu. ",
        "2_Chapter, 6_Verse": "I rzekł Wiekuisty: \"Widziałem, widziałem Ja nędzę ludu Mojego, co w Micraim, a wołanie ich słyszałem przed ciemięzcami jego, gdyż poznałem cierpienia jego; ",
        "2_Chapter, 7_Verse": "I idę ocalić go z ręki Micrejczyków, i wyprowadzić go z ziemi tej, do ziemi pięknej i przestronnej, do ziemi opływającej mlekiem i miodem, do siedziby Kanaanejczyków, i Chittejczyków, i Emorejczyków, i Peryzejczyków, i Chiwitów i Jebusytów. ",
        "2_Chapter, 8_Verse": "A teraz, - oto wołanie synów Israela doszło do Mnie, i widziałem téż ucisk, którym Micrejczycy uciskają ich. ",
        "2_Chapter, 9_Verse": "I tak pójdź, - Ja poszlę cię do Faraona - a wyprowadź lud Mój, synów Israela, z Micraim.\" ",
        "2_Chapter, 10_Verse": "I rzekł Mojżesz do Boga: \"Któż ja jestem, abym poszedł do Faraona, a wywiódł synów Israela z Micraimu?\" ",
        "2_Chapter, 11_Verse": "I rzekł: \"Wszak będę z tobą: a to ci znakiem, żem Ja cię posłał!... Gdy zaś wywiedziesz lud z Micraim, będziecie służyli Bogu przy górze tej.\" ",
        "2_Chapter, 12_Verse": "I rzekł Mojżesz do Boga: \"Oto przyjdę do synów Israela i powiem im: Bóg ojców waszych posłał mnie do was; a gdy powiedzą mi: Jakie imię Jego? Cóż odpowiem im?\" ",
        "2_Chapter, 13_Verse": "I rzekł Bóg do Mojżesza: \"Będę, który będę.\" I rzekł: \"Tak powiesz synom Israela: \"Wieczny posyła mnie do was!\" ",
        "2_Chapter, 14_Verse": "I rzekł dalej Bóg do Mojżesza: \"Tak powiesz synom Israela: Wiekuisty Bóg ojców waszych, Bóg Abrahama, Bóg Ic'haka, i Bóg Jakóba, posłał mnie do was. Oto imię Moje na wieki i oto wspomnienie o Mnie od pokolenia do pokolenia! ",
        "2_Chapter, 15_Verse": "Idź, a zgromadź starszych Israela i powiedz im: Wiekuisty, Bóg ojców waszych, objawił mi się, Bóg Abrahama, Ic'haka i Jakóba, i rzekł: Wejrzałem na was i na to co uczyniono wam w Micraim. ",
        "2_Chapter, 16_Verse": "I rzekłem: Wywiodę was z nędzy Micraimu - do ziemi Kanaanejczyków, i Chiwitów i Jebusytów, do ziemi opływającej mlekiem i miodem. ",
        "2_Chapter, 17_Verse": "I usłuchają głosu twojego; a przyjdziesz ty i starsi Israela do króla Micraimu, i powiecie mu: Wiekuisty, Bóg Ibrejczyków, objawił się nam; a przeto chcielibyśmy pójść drogą trzech dni do pustyni, by ofiarować Wiekuistemu, Bogu naszemu. ",
        "2_Chapter, 18_Verse": "Ale Ja wiem, iż nie pozwoli wam król Micraimu odejść, nawet mimo ręki przemożnej... ",
        "2_Chapter, 19_Verse": "A tak wyciągnę rękę Moję i porażę Micraim wszystkiemi cudami Mojemi, których dokonam w pośród niego; a potém wypuści was. ",
        "2_Chapter, 20_Verse": "I dam łaskę ludowi temu w oczach Micrejczyków i będzie, że gdy pójdziecie, nie pójdziecie z niczém. ",
        "2_Chapter, 21_Verse": "Lecz wyprosi każda niewiasta u sąsiadki swojej i u mieszkanki domu swego - naczyń srebrnych i naczyń złotych i szat, i włożycie to na synów waszych i na córki wasze, i wypróżnicie Micrejczyków.» ",
        "3_Chapter, 0_Verse": "I odpowiedział Mojżesz i rzekł: \"Jeżeli nie uwierzą mi, i nie usłuchają głosu mojego; jeżeli powiedzą: nie ukazał ci się Wiekuisty...?\" ",
        "3_Chapter, 1_Verse": "I rzekł doń Wiekuisty: \"Co to w ręku twoim?\" I odpowiedział: \"Laska.\" ",
        "3_Chapter, 2_Verse": "I rzekł: \"Rzuć ją na ziemię!\" I rzucił ją na ziemię, a zamieniła się w węża; i uciekł Mojżesz przed nim. ",
        "3_Chapter, 3_Verse": "I rzekł Wiekuisty do Mojżesza: \"Wyciągnij rękę twoję, a pochwyć go za ogon!\" I wyciągnął rękę swoję i pochwycił go, i zamienił się w laskę w dłoni jego. ",
        "3_Chapter, 4_Verse": "\"Aby uwierzyli, iż objawił ci się Wiekuisty, Bóg ojców ich, Bóg Abrahama, Bóg Ic'haka i Bóg Jakóba.\" ",
        "3_Chapter, 5_Verse": "I rzekł Wiekuisty dalej do niego: \"Włóżże rękę twoję w zanadrze twe.\" I włożył rękę swoję w zanadrze swe, a wyjąwszy ją, - a oto ręka jego trędowata, jako śnieg. ",
        "3_Chapter, 6_Verse": "I rzekł: \"Włóż napowrót rękę twoję w zanadrze swe,\" a wyjąwszy ją z zanadrza swojego - a oto stała się znowu jako ciało jego. ",
        "3_Chapter, 7_Verse": "\"I będzie - jeżeli nie uwierzą ci, i nie usłuchają głosu znaku pierwszego, to uwierzą głosowi znaku ostatniego. ",
        "3_Chapter, 8_Verse": "A jeżeli nie uwierzą i dwom tym znakom, i nie usłuchają głosu twojego, to weźmiesz wody z rzeki i wylejesz na ląd; a wtedy przemieni się woda, którą weźmiesz z rzeki, i obróci się w krew na lądzie.\" ",
        "3_Chapter, 9_Verse": "I rzekł Mojżesz do Wiekuistego: \"Wybacz Panie, nie jestem ja człowiekiem wymowy, i nie byłem takim ni wczoraj, ni onegdaj, ni odkąd począłeś mówić ze sługą Twoim, gdyż ociężałych ust i ociężałego języka jestem.\" ",
        "3_Chapter, 10_Verse": "I rzekł Wiekuisty do niego: \"Kto dał usta człowiekowi, albo kto czyni niemym, albo głuchym, albo widzącym, albo ślepym? Czyż nie Ja, Wiekuisty? ",
        "3_Chapter, 11_Verse": "I tak idź, a Ja będę z usty twojemi i nauczę cię, co mówić masz.\" ",
        "3_Chapter, 12_Verse": "I rzekł: \"Wybacz Panie! poszlij kogo bądź posłać chcesz.\" ",
        "3_Chapter, 13_Verse": "I zapłonął gniew Wiekuistego na Mojżesza, i rzekł: \"Oto Ahron, brat twój, Lewita; wiem, że on dobrze mówi, a oto téż wyjdzie na spotkanie twoje, i zobaczy cię, i ucieszy się w sercu swojém; ",
        "3_Chapter, 14_Verse": "I tak będziesz mówił z nim, i wkładał słowa w usta jego, a Ja będę z usty twojemi i z usty jego, i nauczę was, co wam uczynić. ",
        "3_Chapter, 15_Verse": "I będzie przemawiał za ciebie do ludu; i tak posłuży on ci za usta, a ty mu będziesz miasto Boga. ",
        "3_Chapter, 16_Verse": "A laskę tę weźmiesz w rękę twoję; nią owe znaki wykonasz.\" ",
        "3_Chapter, 17_Verse": "I poszedł Mojżesz, i wrócił do Jthry, teścia swojego, i powiedział mu: \"Chciałbym téż pójść, i powrócić do braci moich, co w Micraim, i zobaczyć, czy jeszcze żywi.\" I rzekł Jthro do Mojżesza: \"Idź w pokoju!\" ",
        "3_Chapter, 18_Verse": "I rzekł Wiekuisty do Mojżesza w Midjan: \"Idź, wróć do Micraim, gdyż pomarli wszyscy ludzie, czyhający na życie twoje.\" ",
        "3_Chapter, 19_Verse": "I wziął Mojżesz żonę swoję i synów swoich, i wsadził ich na osła, i wrócił do ziemi Micraim. I wziął Mojżesz laskę Bożą w rękę swoję. ",
        "3_Chapter, 20_Verse": "I rzekł Wiekuisty do Mojżesza: \"Skoro pójdziesz, by wrócić do Micraim, uważaj: wszystkie cuda, które podałem w rękę twoję, spełnij je, w obliczu Faraona. A ja ukrnąbrnię serce jego i nie uwolni ludu. ",
        "3_Chapter, 21_Verse": "I powiesz Faraonowi: tak rzecze Wiekuisty: Syn Mój, pierworodny Mój, jest Israel. ",
        "3_Chapter, 22_Verse": "A powiadam tobie: uwolnij syna Mojego, aby Mi służył; a jeżeli nie zechcesz go uwolnić, to oto zabiję Ja syna twojego, pierworodnego twojego.\" ",
        "3_Chapter, 23_Verse": "I stało się w drodze, na gospodzie, że spotkał go Wiekuisty i zamierzył go zabić. ",
        "3_Chapter, 24_Verse": "I wzięła Cyppora krzemień ostry, i obrzezała napletek syna swego, i dotknęła nóg jego, i rzekła: \"Tak, oblubieńcem krwi jesteś mi!\" ",
        "3_Chapter, 25_Verse": "I odstąpił od niego. Wtedy rzekła: \"Oblubieniec krwi przez obrzezanie!\" ",
        "3_Chapter, 26_Verse": "I rzekł Wiekuisty do Ahrona: \"Wyjdź naprzeciw Mojżesza do pustyni.\" I poszedł i spotkał go przy górze Bożej, i ucałował go. ",
        "3_Chapter, 27_Verse": "I opowiedział Mojżesz Ahronowi wszystkie słowa Wiekuistego, który go posłał, i wszystkie znaki, które mu polecił. ",
        "3_Chapter, 28_Verse": "I poszli Mojżesz i Ahron, i zgromadzili wszystkich starszych synów Israela. ",
        "3_Chapter, 29_Verse": "I opowiedział Ahron wszystkie słowa, które wyrzekł Wiekuisty do Mojżesza, i wykonał znaki owe, w oczach ludu. ",
        "3_Chapter, 30_Verse": "I uwierzył lud; a słysząc, że wejrzał Wiekuisty na synów Israela, i że zobaczył nędzę ich, ukorzyli się i pokłonili. ",
        "4_Chapter, 0_Verse": "A następnie przyszli Mojżesz i Ahron, i rzekli do Faraona: \"Tak rzecze Wiekuisty, Bóg Israela: uwolnij lud Mój, aby Mi obchodzili święto na puszczy.\" ",
        "4_Chapter, 1_Verse": "I rzekł Faraon: \"Któż jest Wiekuisty, żebym słuchał głosu Jego, by uwolnić Israela? Nie znam Wiekuistego, a Israela téż nie uwolnię.\" ",
        "4_Chapter, 2_Verse": "I rzekli: \"Bóg Ibrejczyków objawił się nam. Chcielibyśmy pójść drogą trzech dni, do pustyni, i ofiarować Wiekuistemu Bogu naszemu, - aby nie nawiedził nas morem lub mieczem.\" ",
        "4_Chapter, 3_Verse": "I rzekł do nich król Micraimu: \"Czemu to, Mojżeszu i Ahronie, odwodzicie lud od zatrudnień jego? - Idźcie do robót waszych!\" ",
        "4_Chapter, 4_Verse": "I rzekł Faraon: \"Wszak licznym już lud ziemi, a wy chcecie ich oderwać od robót ich?\" ",
        "4_Chapter, 5_Verse": "I rozkazał Faraon tegoż dnia naganiaczom ludu i nadzorcom jego, mówiąc: ",
        "4_Chapter, 6_Verse": "\"Nie dawajcie nadal słomy ludowi do wyrabiania cegieł, jak wczoraj i onegdaj; sami niech idą i zbierają sobie słomę. ",
        "4_Chapter, 7_Verse": "A wyznaczoną ilość cegieł, którą wyrabiali wczoraj i onegdaj, nałożycie na nich, nie ujmiecie z niej; bo leniwi są, a przeto wołają, mówiąc: pójdziemy, będziemy ofiarowali Bogu naszemu! ",
        "4_Chapter, 8_Verse": "Niechaj zacięży robota na tych ludziach, i niech się zajmą nią, a nie będą się oglądali na mowy puste!\" ",
        "4_Chapter, 9_Verse": "I wyszli naganiacze ludu i dozorcy jego i rzekli do ludu, mówiąc: \"Tak rzecze Faraon: nie daję wam słomy. ",
        "4_Chapter, 10_Verse": "Sami idźcie, bierzcie sobie słomę, gdzie znajdziecie, choć z roboty waszej nic się nie ujmie!\" ",
        "4_Chapter, 11_Verse": "I rozproszył się lud po całej ziemi Micraim, aby zbierać ścierń miasto słomy. ",
        "4_Chapter, 12_Verse": "A naganiacze przynaglali mówiąc: \"Spełniajcie roboty wasze, robotę każdodzienną, dnia swojego, jako wówczas, gdy była słoma.\" ",
        "4_Chapter, 13_Verse": "I bici byli nadzorcy synów Israela, których ustanowili nad nimi naganiacze Faraona, mówiąc: \"Czemu nie spełniliście powinności waszej w wyrabianiu cegieł jak onegdaj, i wczoraj i dzisiaj?\" ",
        "4_Chapter, 14_Verse": "I przyszli nadzorcy synów Israela i wołali do Faraona, mówiąc: \"Czemu czynisz tak sługom twoim? ",
        "4_Chapter, 15_Verse": "Słomy nie daje się sługom twoim, a cegły, powiadają nam, wyrabiajcie, a oto słudzy twoi bici są, a czémże zgrzeszył lud twój?\" ",
        "4_Chapter, 16_Verse": "I rzekł: \"Leniwcy jesteście, leniwcy; przeto powiadacie: pójdziemy, będziemy ofiarowali Wiekuistemu! ",
        "4_Chapter, 17_Verse": "I tak idźcie, róbcie, a słomy nie da się wam; ale naznaczonej ilości cegieł dostarczajcie!\" ",
        "4_Chapter, 18_Verse": "I ujrzeli się dozorcy synów Israela w biedzie, gdy im mówiono: nie ujmujcie z cegieł waszych, z roboty każdodziennej, dnia swojego. ",
        "4_Chapter, 19_Verse": "I spotkali Mojżesza i Ahrona, stojących na drodze, gdy wychodzili od Faraona, ",
        "4_Chapter, 20_Verse": "I rzekli do nich: \"Niechaj wejrzy Wiekuisty na was, a rozsądzi, żeście obmierzili nas w oczach Faraona i w oczach sług jego, podawszy miecz w rękę ich, by zabili nas!\" ",
        "4_Chapter, 21_Verse": "I zwrócił się Mojżesz do Wiekuistego i rzekł: \"Panie! czemuś to zło wyrządził ludowi temu, czemu posłałeś mnie? ",
        "4_Chapter, 22_Verse": "Wszak od chwili, gdym przyszedł do Faraona, by przemawiać w imieniu Twojém, gorzej się obchodzi z ludem tym; a ocalić - nie ocaliłeś ludu Twojego!\" ",
        "5_Chapter, 0_Verse": "I rzekł Wiekuisty do Mojżesza: \"Teraz zobaczysz, co uczynię Faraonowi! Gdyż dla ręki przemożnej uwolni ich i dla ręki przemożnej wypędzi ich z ziemi swojej!\" ",
        "5_Chapter, 1_Verse": "I rzekł Bóg do Mojżesza, i powiedział doń: \"Jam Wiekuisty! ",
        "5_Chapter, 2_Verse": "I objawiłem się Abrahamowi, Ic'hakowi i Jakóbowi, jako Bóg wszechmogący, ale imieniem Mojém - Wiekuisty, nie dałem się poznać im. ",
        "5_Chapter, 3_Verse": "I ustanowiłem téż przymierze Moje z nimi, abym im oddał ziemię Kanaan, ziemię pobytu ich, w której przebywali. ",
        "5_Chapter, 4_Verse": "Jam téż usłyszał jęk synów Israela, których Micrejczycy ujarzmiają - i wspomniałem na przymierze Moje. ",
        "5_Chapter, 5_Verse": "Przeto powiedz synom Israela: Jam Wiekuisty, a wywiodę was z pod brzemienia Micraimu, i wybawię was od służby ich, i wyswobodzę was ramieniem wyciągniętém i sądami wielkimi. ",
        "5_Chapter, 6_Verse": "I przyjmę was Sobie za lud, i będę wam Bogiem, a poznacie, żem Ja Wiekuisty, Bóg wasz, który wyprowadza was z pod brzemienia Micraimu. ",
        "5_Chapter, 7_Verse": "A wyprowadzę was do owej ziemi, co podniosłem rękę Moję, abym ją dał Abrahamowi, Ic'hakowi i Jakóbowi, a oddam ją wam w dziedzictwo: Ja Wiekuisty!\" ",
        "5_Chapter, 8_Verse": "I mówił tak Mojżesz do synów Israela: ale nie słuchali Mojżesza dla niemocy ducha i dla pracy ciężkiej. ",
        "5_Chapter, 9_Verse": "I oświadczył Wiekuisty Mojżeszowi, i rzekł: ",
        "5_Chapter, 10_Verse": "\"Idź, powiedz Faraonowi, królowi Micraimu, aby uwolnił synów Israela z ziemi swojej.\" ",
        "5_Chapter, 11_Verse": "I rzekł Mojżesz przed Wiekuistym, mówiąc: \"Oto synowie Israela nie słuchają mnie, a jakże usłucha mnie Faraon? A jam zająkliwych ust!\" ",
        "5_Chapter, 12_Verse": "I rzekł Wiekuisty do Mojżesza i do Ahrona, i dał im zlecenie do synów Israela i do Faraona króla Micraimu, aby wyprowadzić synów Israela z ziemi Micraim. ",
        "5_Chapter, 13_Verse": "A oto głowy rodów ich: Synowie Reubena, pierworodnego Israela: Chanoch i Fallu, Checron i Charmi. Oto rodziny Reubena. ",
        "5_Chapter, 14_Verse": "A synowie Szymeona: Jemuel, i Jamin, i Ohad, i Jachin, i Cochar i Szaul, syn Kanaanejki. Oto rodziny Szymeona. ",
        "5_Chapter, 15_Verse": "A oto imiona synów Lewiego, podług rodowodów ich: Gerszon, i Kehat i Merari. A lata życia Lewiego: sto trzydzieści i siedm lat. ",
        "5_Chapter, 16_Verse": "A synowie Gerszona: Libny i Szymei, podług rodzin ich. ",
        "5_Chapter, 17_Verse": "A synowie Kehatha: Amram, i Ic'har, i Chebron, i Uzyel. A lata życia Kehatha: sto trzydzieści i trzy lata. ",
        "5_Chapter, 18_Verse": "A synowie Merary: Machli i Muszy. Oto rodziny Lewiego wedle rodowodów ich. ",
        "5_Chapter, 19_Verse": "I pojął Amram Jochebedę, ciotkę swoję, sobie za żonę; i urodziła mu Ahrona i Mojżesza. A lata życia Ahrona: sto trzydzieści i siedm lat. ",
        "5_Chapter, 20_Verse": "A synowie Ic'hara: Korach, i Nefeg i Zychry. ",
        "5_Chapter, 21_Verse": "A synowie Uzyela: Miszael, i Elcafan i Sythry. ",
        "5_Chapter, 22_Verse": "I pojął Ahron Eliszebę, córkę Aminadaba, siostrę Nachszona sobie za żonę, i urodziła mu Nadaba, i Abihu, Elazara i Ithamara. ",
        "5_Chapter, 23_Verse": "A synowie Koracha: Assyr, i Elkana i Abiasaf. Oto rodziny Korachidów. ",
        "5_Chapter, 24_Verse": "A Elazar, syn Ahrona, pojął sobie jednę z córek Putiela za żonę, i urodziła mu Pinchasa. Oto głowy rodów Lewickich, podług rodzin ich. ",
        "5_Chapter, 25_Verse": "Oto Ahron i Mojżesz, do których rzekł Wiekuisty: \"Wyprowadźcie synów Israela z ziemi Micraim zastępami ich!\" ",
        "5_Chapter, 26_Verse": "Oni to przemawiali do Faraona, króla Micraimu, względem wyprowadzenia synów Israela z Micraim; oto - Mojżesz i Ahron! ",
        "5_Chapter, 27_Verse": "I tak stało się w dniu, w którym mówił Wiekuisty do Mojżesza w ziemi Micraim; ",
        "5_Chapter, 28_Verse": "Gdy mianowicie rzekł Wiekuisty do Mojżesza mówiąc: \"Jam Wiekuisty! Powtórz Faraonowi, królowi Micraimu, wszystko co mówię do ciebie,\" -  ",
        "5_Chapter, 29_Verse": "Że rzekł Mojżesz przed Wiekuistym: \"Otom ja zająkliwych ust, a jakże usłucha mnie Faraon?\" ",
        "6_Chapter, 0_Verse": "I rzekł Wiekuisty do Mojżesza: \"Patrz, ustanawiam cię Panem nad Faraonem; a Ahron, brat twój, będzie prorokiem twoim. ",
        "6_Chapter, 1_Verse": "Ty będziesz mówił wszystko, co ci przykażę, a Ahron brat twój będzie przemawiał do Faraona, żeby uwolnił synów Israela z ziemi swojej. ",
        "6_Chapter, 2_Verse": "Ja zaś ukrnąbrnię serce Faraona, i rozmnożę znaki Moje i cuda Moje w ziemi Micraim. ",
        "6_Chapter, 3_Verse": "I nie usłucha was Faraon; i położę rękę Moję na Micraim, i wywiodę zastępy Moje, lud Mój, synów Israela, z ziemi Micraim sądami wielkimi. ",
        "6_Chapter, 4_Verse": "I poznają Micrejczycy, żem Ja Wiekuisty, gdy wyciągnę rękę Moję na Micraim, i wywiodę synów Israela z pośród nich!\" ",
        "6_Chapter, 5_Verse": "I uczynił tak Mojżesz i Ahron; jako przykazał im Wiekuisty tak uczynili. ",
        "6_Chapter, 6_Verse": "A Mojżesz miał ośmdziesiąt lat a Ahron ośmdziesiąt i trzy lata, gdy poczęli mówić do Faraona... ",
        "6_Chapter, 7_Verse": "I rzekł Wiekuisty do Mojżesza i do Ahrona tak: ",
        "6_Chapter, 8_Verse": "\"Jeżeli powié wam Faraon, mówiąc: dajcie jaki znak o sobie; tedy powiesz do Ahrona: weź laskę twoję, a rzuć przed Faraonem; obróci się ona w węża.\" ",
        "6_Chapter, 9_Verse": "I przyszli Mojżesz i Ahron do Faraona, i uczynili tak, jako rozkazał Wiekuisty. I rzucił Ahron laskę swoję przed Faraonem i przed sługami jego i obróciła się w węża. ",
        "6_Chapter, 10_Verse": "Ale wezwał téż i Faraon mędrców i czarowników i uczynili i oni, wróżbici Micraimu, czarami swoimi to samo. ",
        "6_Chapter, 11_Verse": "I rzucili każdy laskę swą, a zamieniły się w węże; ale połknęła laska Ahrona laski ich. ",
        "6_Chapter, 12_Verse": "Ale skrnąbrniało serce Faraona i nie usłuchał ich, jako powiedział Wiekuisty. ",
        "6_Chapter, 13_Verse": "I rzekł Wiekuisty do Mojżesza: \"Uporném serce Faraona, wzbrania się on uwolnić lud! ",
        "6_Chapter, 14_Verse": "Idź do Faraona z rana; oto wychodzi on nad wodę: stań tedy na drodze jego, nad brzegiem rzeki, a laskę, która obróciła się była w węża, weźmiesz w rękę twoję. ",
        "6_Chapter, 15_Verse": "I powiedz mu: Wiekuisty, Bóg Ibrejczyków posłał mnie do ciebie, mówiąc: uwolnij lud Mój, aby mi odprawili służbę na pustyni; a oto nie usłuchałeś dotąd. ",
        "6_Chapter, 16_Verse": "Tak tedy rzecze Wiekuisty: przez to poznasz, żem Ja Wiekuisty: oto uderzę ja laską, która w ręku moim, na wody co w rzece, a obrócą się w krew; ",
        "6_Chapter, 17_Verse": "A ryby, co w rzece, pomrą, i zatęchnie rzeka, i brzydzić się będą Micrejczycy pić wodę z rzeki.\" ",
        "6_Chapter, 18_Verse": "I rzekł Wiekuisty do Mojżesza: \"Powiedz Ahronowi: weź laskę twoję, a wyciągnij rękę twoję na wody Micraimu, na strumienie ich, na kanały ich, i na jeziora ich, i na wszystkie zbiorniki wód ich, a obrócą się w krew i będzie krew w całej ziemi Micraim, nawet w naczyniach drewnianych i kamiennych. ",
        "6_Chapter, 19_Verse": "I uczynili tak Mojżesz i Ahron, jak przykazał Wiekuisty. I podniósł laskę i uderzył wodę, co w rzece, w oczach Faraona i w oczach sług jego, - i obróciła się wszystka woda, co w rzece, w krew; ",
        "6_Chapter, 20_Verse": "A ryby, które były w rzece, posnęły, i zatęchła rzeka, i nie mogli Micrejczycy pić wody z rzeki; i była krew ta w całej ziemi Micraim. ",
        "6_Chapter, 21_Verse": "I uczynili to samo i wróżbici Micraimu czarami swoimi. I skrnąbrniało serce Faraona, i nie usłuchał ich, jako powiedział Wiekuisty. ",
        "6_Chapter, 22_Verse": "I odwrócił się Faraon, i poszedł do domu swego; i nie zwrócił uwagi i na to. ",
        "6_Chapter, 23_Verse": "I poczęli kopać wszyscy Micrejczycy w okolicach rzeki, by dostać wodę do picia; gdyż nie mogli pić wody z rzeki. ",
        "6_Chapter, 24_Verse": "I spełniło się siedm dni po porażeniu rzeki przez Wiekuistego. ",
        "6_Chapter, 25_Verse": "I rzekł Wiekuisty do Mojżesza: \"Idź do Faraona i powiedz mu: tak rzekł Wiekuisty: uwolnij lud Mój, aby Mi służył. ",
        "6_Chapter, 26_Verse": "A jeżeli wzbraniasz się uwolnić, oto Ja porażę całe państwo twoje żabami. ",
        "6_Chapter, 27_Verse": "I zaroi się rzeka żabami, i wylezą i wnijdą do domu twojego i do pokoju sypialnego twego, i na łoże twoje, i do domu sług twoich, i między lud twój, i do pieców twoich i do dzież twoich; ",
        "6_Chapter, 28_Verse": "I na ciebie i na naród twój, i na wszystkie sługi twoje polezą żaby te.\" ",
        "7_Chapter, 0_Verse": "I rzekł Wiekuisty do Mojżesza: \"Powiedz Ahronowi: wyciągnij rękę twoję z laską twą na rzeki, na strumienie i na jeziora, a wywiedź żaby na ziemię Micraim.\" ",
        "7_Chapter, 1_Verse": "I wyciągnął Ahron rękę swą na wody Micraimu; i wylazły żaby i pokryły ziemię Micraim. ",
        "7_Chapter, 2_Verse": "I uczynili tak samo wróżbici czarami swoimi, i wywiedli żaby na ziemię Micraim. ",
        "7_Chapter, 3_Verse": "I wezwał Faraon Mojżesza i Ahrona i rzekł: \"Pomódlcie się do Wiekuistego, aby oddalił żaby odemnie i od ludu mojego, a uwolnię lud, i niechaj ofiarują Wiekuistemu.\" ",
        "7_Chapter, 4_Verse": "I rzekł Mojżesz do Faraona: \"Rozkaż mi, na kiedy pomodlić się mam za ciebie, i za sługi twoje i za lud twój, aby wytępić żaby od ciebie i z domów twoich, aby tylko w rzece zostały.\" ",
        "7_Chapter, 5_Verse": "I rzekł: \"Na jutro.\" I odpowiedział: \"Będzie podług słowa twojego! Abyś poznał, iż nie masz jako Wiekuisty Bóg nasz. ",
        "7_Chapter, 6_Verse": "I ustąpią żaby od ciebie i z domów twoich i od ludu twojego; tylko w rzece pozostaną.\" ",
        "7_Chapter, 7_Verse": "I wyszli Mojżesz i Ahron od Faraona. I wołał Mojżesz do Wiekuistego co do żab, które nasłał na Faraona. ",
        "7_Chapter, 8_Verse": "I uczynił Wiekuisty wedle słów Mojżesza, i pozdychały żaby w domach, na podwórzach i na polach. ",
        "7_Chapter, 9_Verse": "I zgarniali je na liczne kupy i zacuchnęła ziemia. ",
        "7_Chapter, 10_Verse": "A widząc Faraon, że stała się ulga, utwierdził serce swoje i nie usłuchał ich, jako był powiedział Wiekuisty. ",
        "7_Chapter, 11_Verse": "I rzekł Wiekuisty do Mojżesza: \"Powiedz Ahronowi: wyciągnij laskę twoję, a uderz o proch ziemi, i zamieni się w komary po całej ziemi Micraim.\" ",
        "7_Chapter, 12_Verse": "I uczynili tak: wyciągnął Ahron rękę swoję z laską swoją i uderzył o proch ziemi, i zjawiły się komary na ludziach i na bydle. Wszystek proch ziemi zamienił się w komary po całej ziemi Micraim. ",
        "7_Chapter, 13_Verse": "Starali się także i wróżbici czarami swoimi wywieść komary, ale nie zdołali. I były komary na ludziach i na bydle. ",
        "7_Chapter, 14_Verse": "I rzekli wróżbici do Faraona: \"Palec to Boży!\" ale skrnąbrniało serce Faraona i nie usłuchał ich, jako powiedział Wiekuisty. ",
        "7_Chapter, 15_Verse": "I rzekł Wiekuisty do Mojżesza: \"Wstań rano, a staw się przed Faraonem: Oto wyjdzie on nad wodę, i powiedz mu: tak rzecze Wiekuisty: uwolnij lud Mój, aby mi służyli. ",
        "7_Chapter, 16_Verse": "Bo jeżeli nie uwolnisz ludu Mojego, oto Ja puszczę na ciebie i na sługi twoje, i na lud twój, i na domy twoje rój robactwa, a napełnią się domy Micrejczyków rojem robactwa, jak i sama ziemia, na której przebywają. ",
        "7_Chapter, 17_Verse": "A wyróżnię dnia onego ziemię Goszen, na której lud Mój przebywa, aby tam nie było roju robactwa; abyś poznał, żem Ja Wiekuisty w pośród ziemi. ",
        "7_Chapter, 18_Verse": "I uczynię przedział między ludem Moim, a ludem twoim. Jutro stanie się znak ten!\" ",
        "7_Chapter, 19_Verse": "I uczynił tak Wiekuisty; nadciągnął rój robactwa niezliczony na dom Faraona, i na domy sług jego, i na całą ziemię Micraim; zniszczoną została ziemia od roju robactwa. ",
        "7_Chapter, 20_Verse": "I wezwał Faraon Mojżesza i Ahrona i rzekł: \"Idźcie, ofiarujcie Bogu waszemu w tym kraju.\" ",
        "7_Chapter, 21_Verse": "I rzekł Mojżesz: \"Nie godzi się tak czynić, bo spełnilibyśmy wstrętną dla Micrejczyków ofiarę Wiekuistemu Bogu naszemu; jeżeli spełnimy wstrętną dla Micrejczyków ofiarę w oczach ich, czyż nie ukamionują nas? ",
        "7_Chapter, 22_Verse": "Drogą trzech dni pójdziemy do pustyni, i ofiarować będziemy Wiekuistemu Bogu naszemu, jako rozkaże nam.\" ",
        "7_Chapter, 23_Verse": "I rzekł Faraon: \"Ja uwolnię was, abyście ofiarowali Wiekuistemu, Bogu waszemu, na puszczy, wszakże daleko nie odchodźcie; pomódlcie się za mną.\" ",
        "7_Chapter, 24_Verse": "I rzekł Mojżesz: \"Oto wychodzę od ciebie i pomodlę się Wiekuistemu, a ustąpi rój robactwa od Faraona, i od sług jego i od ludu jego jutro; lecz niech przestanie Faraon zwodzić, nie uwalniając ludu, aby ofiarował Wiekuistemu.\" ",
        "7_Chapter, 25_Verse": "I wyszedł Mojżesz od Faraona, i modlił się do Wiekuistego. ",
        "7_Chapter, 26_Verse": "I uczynił Wiekuisty według słowa Mojżesza i oddalił rój robactwa od Faraona, od sług jego i od ludu jego, nie zostało ni jednego. ",
        "7_Chapter, 27_Verse": "Ale utwierdził Faraon serce swoje i tym razem, a nie uwolnił ludu. ",
        "8_Chapter, 0_Verse": "I rzekł Wiekuisty do Mojżesza: \"Pójdziesz do Faraona i powiesz mu: tak rzecze Wiekuisty, Bóg Ibrejczyków: uwolnij lud Mój, aby Mi służył; ",
        "8_Chapter, 1_Verse": "Bo jeżeli nie zechcesz uwolnić, a jeszcze zatrzymywać ich będziesz: ",
        "8_Chapter, 2_Verse": "To oto ręka Wiekuistego będzie na bydle twojém, co w polu, na koniach, na osłach, na wielbłądach i na wołach, i na owcach, pomór ciężki bardzo. ",
        "8_Chapter, 3_Verse": "I rozdzieli Wiekuisty między bydłem Israelitów, a bydłem Micrejczyków, aby nie padło nic ze wszystkiego, co należy do synów Israela. ",
        "8_Chapter, 4_Verse": "I naznaczył Wiekuisty czas, mówiąc: jutro spełni Wiekuisty rzecz tę w tym kraju.\" ",
        "8_Chapter, 5_Verse": "I spełnił Wiekuisty rzecz tę nazajutrz i pozdychało wszystko bydło Micraimu, a z bydła u synów Israela nie zdechło ani jedno. ",
        "8_Chapter, 6_Verse": "I posłał Faraon, a oto nie zdechło z bydła u Israelitów ani jedno. Ale uporném było serce Faraona i nie uwolnił ludu. ",
        "8_Chapter, 7_Verse": "Tedy rzekł Wiekuisty do Mojżesza i Ahrona: \"Weźcie sobie po pełnej garści sadzy z pieca, i niech rzuci ją Mojżesz ku niebu, w oczach Faraona. ",
        "8_Chapter, 8_Verse": "I zamieni się w pył po wszystkiej ziemi Micraim, i stanie się na ludziach i na bydle - wrzodem, wyrzucającym się w pryszcze po wszystkiej ziemi Micraim. ",
        "8_Chapter, 9_Verse": "I wzięli sadzę z pieca, i stanęli przed Faraonem. I rzucił ją Mojżesz ku niebu i stała się wrzodem, w pryszcze się wyrzucającym, na ludziach i na bydle. ",
        "8_Chapter, 10_Verse": "I nie mogli wróżbici ustać przed Mojżeszem z powodu wrzodów; bo były wrzody na wróżbitach i na wszystkich Micrejczykach. ",
        "8_Chapter, 11_Verse": "Ale ukrnąbrnił Wiekuisty serce Faraona, i nie usłuchał ich, jako powiedział Wiekuisty Mojżeszowi. ",
        "8_Chapter, 12_Verse": "I rzekł Wiekuisty do Mojżesza: \"Wstań rano, a staw się przed Faraonem i powiedz mu: tak rzecze Wiekuisty, Bóg Ibrejczyków, uwolnij lud Mój, aby Mi służyli. ",
        "8_Chapter, 13_Verse": "Bo tym razem Ja nasyłam wszystkie klęski Moje w serce twe, i na sługi twoje, i na lud twój, abyś poznał, że nie masz równego Mnie na całej ziemi, ",
        "8_Chapter, 14_Verse": "Bo jużbym wyciągnął rękę Moję, a uderzył ciebie i lud twój morem, i byłbyś zgładzony z ziemi, -  ",
        "8_Chapter, 15_Verse": "Wszakże dla tego zachowałem cię, aby okazać ci siłę Moję, i aby rozgłaszano imię Moje po całej ziemi. ",
        "8_Chapter, 16_Verse": "Jeszcze wynosisz się nad ludem Moim, aby nie uwolnić ich! ",
        "8_Chapter, 17_Verse": "Oto spuszczę o tym czasie, jutro, wiatr silny bardzo, któremu podobnego nie było w Micraim, od dnia założenia go aż dotąd. ",
        "8_Chapter, 18_Verse": "A tak poszlij, schroń bydło twoje, i wszystko co masz na polu; na wszystkich ludzi i na bydło, które się znajdzie w polu, a nie będzie spędzone do domu, spadnie grad i zginą.\" ",
        "8_Chapter, 19_Verse": "Kto się uląkł słowa Wiekuistego z pomiędzy sług Faraona, spędził sługi swoje i stada swe do domów; ",
        "8_Chapter, 20_Verse": "Ale kto nie zwracał uwagi na słowo Wiekuistego, zostawił sługi swoje i stada swe na polu. ",
        "8_Chapter, 21_Verse": "I rzekł Wiekuisty do Mojżesza: \"Wyciągnij rękę twą ku niebu, a będzie grad na całej ziemi Micraim - na ludzi i na bydło i na wszelakie zioła polne w ziemi Micraim.\" ",
        "8_Chapter, 22_Verse": "I wyciągnął Mojżesz laskę swą ku niebu, a Wiekuisty dał gromy i grad, i zstąpił ogień na ziemię; i tak spuścił Wiekuisty grad na ziemię Micraim. ",
        "8_Chapter, 23_Verse": "I był grad i ogień kłębiący się w pośród gradu, silny bardzo, któremu podobnego nie było na całej ziemi Micraim, odkąd przynależał do narodu. ",
        "8_Chapter, 24_Verse": "I potłukł grad ten w całym kraju Micraim wszystko, co było na polu, od człowieka do bydlęcia, i wszystkie zioła polne potłukł grad, i wszystkie drzewa polne połamał. ",
        "8_Chapter, 25_Verse": "Tylko w ziemi Goszen, gdzie byli synowie Israela, nie było gradu. ",
        "8_Chapter, 26_Verse": "I powstał Faraon i wezwał Mojżesza i Ahrona i rzekł do nich: \"Zgrzeszyłem tym razem; Wiekuisty jest sprawiedliwy, a ja i naród mój występni. ",
        "8_Chapter, 27_Verse": "Pomódlcie się Wiekuistemu; niech dosyć będzie tych gromów Bożych i gradu, a uwolnię was i nie zostaniecie tu dłużej.\" ",
        "8_Chapter, 28_Verse": "I rzekł doń Mojżesz: \"Gdy tylko wyjdę z miasta, wzniosę ręce moje do Wiekuistego: gromy ustaną, a gradu nie będzie więcej, abyś poznał, że Wiekuistego jest ziemia. ",
        "8_Chapter, 29_Verse": "Ale ty i słudzy twoi, wiem, że się jeszcze nie obawiacie oblicza Wiekuistego Boga.\" ",
        "8_Chapter, 30_Verse": "A len i jęczmień potłuczone były, bo jęczmień się kłosił, a len był w rozkwicie. ",
        "8_Chapter, 31_Verse": "Pszenica jednak i orkisz nie były potłuczone, bo nizko stały... ",
        "8_Chapter, 32_Verse": "I tak wyszedł Mojżesz od Faraona z miasta, i wzniósł ręce swoje do Wiekuistego - i ustały gromy i grad, a deszcz nie lał na ziemię. ",
        "8_Chapter, 33_Verse": "A widząc Faraon, że ustał deszcz i grad i gromy, grzeszył dalej, i czynił uporném serce swoje, on i sługi jego. ",
        "8_Chapter, 34_Verse": "I tak skrnąbrniało serce Faraona, i nie uwolnił synów Israela: jako powiedział Wiekuisty przez Mojżesza. ",
        "9_Chapter, 0_Verse": "I rzekł Wiekuisty do Mojżesza: \"Idź do Faraona: gdyż Ja uczyniłem uporném serce jego i serce sług jego, abym ustanowił te znaki Moje w pośród niego. ",
        "9_Chapter, 1_Verse": "I abyś opowiadał w uszy syna twojego, i wnuka twojego, com zdziałał w Micraim, i o znakach Moich, którem okazał na nich, i abyście wiedzieli, żem Ja Wiekuisty.\" ",
        "9_Chapter, 2_Verse": "I weszli Mojżesz i Ahron do Faraona, i rzekli doń: \"Tak rzecze Wiekuisty, Bóg Ibrejczyków: dopókiż nie zechcesz się ukorzyć przedemną? Uwolnij lud Mój, aby Mi służyli. ",
        "9_Chapter, 3_Verse": "Bo jeżeli nie zechcesz uwolnić ludu Mojego, to oto przywiodę jutro szarańczę na państwo twoje. ",
        "9_Chapter, 4_Verse": "I zakryje widnokrąg ziemi, że nie będzie można widzieć ziemi; i pożre ostatek ocalony, który pozostał wam po gradzie, i pożre wszelkie drzewo rosnące u was na polu. ",
        "9_Chapter, 5_Verse": "I napełni domy twoje, i domy wszystkich sług twoich, i domy wszystkich Micrejczyków, czego nie wiedzieli ojcowie twoi, ani ojcowie ojców twoich, odkąd byli na ziemi, aż do dnia tego.\" I odwrócił się i wyszedł od Faraona. ",
        "9_Chapter, 6_Verse": "I rzekli słudzy Faraona do niego: \"Dopókiż ten będzie nam zagubą? Uwolnij tych ludzi, i niech służą Wiekuistemu, Bogu swojemu; alboż jeszcze nie widzisz, że ginie Micraim?\" ",
        "9_Chapter, 7_Verse": "I powołano napowrót Mojżesza i Ahrona do Faraona, a ten rzekł do nich: \"Idźcie, służcie Wiekuistemu, Bogu waszemu! Którzyż to są, co iść mają?\" ",
        "9_Chapter, 8_Verse": "I rzekł Mojżesz: \"Z małoletnimi naszymi i ze starcami naszymi pójdziem, z synami naszymi i z córkami naszemi, trzodami i z bydłem naszém pójdziemy; gdyż święto przed Wiekuistym obchodzim.\" ",
        "9_Chapter, 9_Verse": "I rzekł do nich: \"Oby tak Wiekuisty był z wami, jako uwolnię was z dziatwą waszą! Patrzcie, bo zło przed obliczem waszem. ",
        "9_Chapter, 10_Verse": "Nie tak: Idźcie sami mężowie, a służcie Wiekuistemu, jeżeli tego się domagacie.\" I wypędzono ich z przed oblicza Faraona. ",
        "9_Chapter, 11_Verse": "I rzekł Wiekuisty do Mojżesza: \"Wyciągnij rękę twoję na ziemię Micraim o szarańczę, aby napadła na ziemię Micraim i pożarła wszelkie zioła ziemi, wszystko co zostawił grad.\" ",
        "9_Chapter, 12_Verse": "I wyciągnął Mojżesz laskę swą na ziemię Micraim, a Wiekuisty sprowadził wiatr wschodni na ziemię tę, przez cały on dzień, i przez całą noc. Nastał poranek, a wiatr wschodni przyniósł szarańczę. ",
        "9_Chapter, 13_Verse": "I napadła szarańcza na całą ziemię Micraim, i zaległa cały obszar Micraimu, w mnóstwie wielkiém; przedtém nie bywało szarańczy podobnej, a po niej nie będzie takowej. ",
        "9_Chapter, 14_Verse": "I pokryła widnokrąg całej ziemi, że zaćmiona była ziemia; i pożarła wszelkie zioła ziemi, i wszystek owoc drzewa, który zostawił grad; a nie zostało żadnej zieleni na drzewach, i na trawie polnej, w całej ziemi Micraim. ",
        "9_Chapter, 15_Verse": "I pospieszył Faraon wezwać Mojżesza i Ahrona, i rzekł: \"Zgrzeszyłem Wiekuistemu Bogu waszemu i wam! ",
        "9_Chapter, 16_Verse": "A teraz darujże grzech mój raz jeszcze, a módlcie się do Wiekuistego, Boga waszego, aby odwrócił odemnie tylko śmierć tę.\" ",
        "9_Chapter, 17_Verse": "I wyszedł od Faraona i pomodlił się Wiekuistemu. ",
        "9_Chapter, 18_Verse": "I zwrócił Wiekuisty wiatr zachodni bardzo silny, i uniósł szarańczę i wtrącił ją do morza sitowego; nie pozostała ani jedna szarańcza na całym obszarze Micraimu. ",
        "9_Chapter, 19_Verse": "I ukrnąbrnił Wiekuisty serce Faraona, i nie uwolnił synów Israela. ",
        "9_Chapter, 20_Verse": "I rzekł Wiekuisty do Mojżesza: \"Wyciągnij rękę twą ku niebu, a będzie ciemność na ziemi Micraim, i zgęści się ciemność.\" ",
        "9_Chapter, 21_Verse": "I wyciągnął Mojżesz rękę swą ku niebu; i nastała ciemność mroczna na całej ziemi Micraim, trzy dni. ",
        "9_Chapter, 22_Verse": "Nie widział jeden drugiego, i nie powstał nikt z miejsca swojego trzy dni; ale u wszystkich synów Israela było światło w siedzibach ich. ",
        "9_Chapter, 23_Verse": "I wezwał Faraon Mojżesza i rzekł: \"Idźcie służcie Wiekuistemu; tylko trzody wasze i stada wasze niech zostaną; i dziatwa wasza niech idzie z wami.\" ",
        "9_Chapter, 24_Verse": "I odpowiedział Mojżesz: \"I ty sam powinieneś dać nam ofiary i całopalenia, które złożyć mamy Wiekuistemu, Bogu naszemu! ",
        "9_Chapter, 25_Verse": "A i dobytek nasz pójdzie z nami, a nie zostanie ani kopyto, ponieważ z niego weźmiemy do służby Wiekuistemu, Bogu naszemu; a wszak nie wiemy, czém służyć mamy Wiekuistemu, póki nie przyjdziem tam.\" ",
        "9_Chapter, 26_Verse": "Ale ukrnąbrnił Wiekuisty serce Faraona, i nie chciał ich uwolnić. ",
        "9_Chapter, 27_Verse": "I rzekł doń Faraon: \"Precz odemnie! Strzeż się, nie oglądaj więcej oblicza mojego, bo dnia, którego ujrzysz oblicze moje, umrzesz! ",
        "9_Chapter, 28_Verse": "I rzekł Mojżesz: \"Słusznieś powiedział: nie ujrzę więcej oblicza twojego!...\" ",
        "10_Chapter, 0_Verse": "I rzekł Wiekuisty do Mojżesza: \"Jeszcze jednę klęskę sprowadzę na Faraona i na Micraim; potém uwolni was ztąd; gdy zaś uwolni, to zupełnie wypędzi was ztąd. ",
        "10_Chapter, 1_Verse": "Pomówże w uszy ludu aby wyprosili - każdy u bliźniego swego i każda u przyjaciółki swojej - naczyń srebrnych i naczyń złotych.\" ",
        "10_Chapter, 2_Verse": "I użyczył Wiekuisty łaski ludowi w oczach Micrejczyków; a był także mąż ów Mojżesz wielkim bardzo w ziemi Micraim w oczach sług Faraona i w oczach ludu... ",
        "10_Chapter, 3_Verse": "I rzekł Mojżesz: \"Tak rzecze Wiekuisty: około północy Ja wystąpię w pośród Micraimu. ",
        "10_Chapter, 4_Verse": "A umrze wszelki pierworodny w ziemi Micraim, od pierworodnego Faraona, który miał zasiadać na tronie jego, aż do pierworodnego niewolnicy, który przy żarnach jest, i wszelkie pierworodne z bydła. ",
        "10_Chapter, 5_Verse": "A będzie krzyk wielki po całej ziemi Micraim, jakiego nie było i jakiego nie będzie więcej. ",
        "10_Chapter, 6_Verse": "Ale na wszystkich synów Israela nie zaostrzy pies języka swojego, ani na człowieka, ani na bydlę, abyście poznali, jaki rozdział czyni Wiekuisty między Micrejczykami, i między Israelem. ",
        "10_Chapter, 7_Verse": "I przyjdą wszyscy ci słudzy twoi do mnie, i pokłonią mi się mówiąc: \"Wyjdź ty i cały lud, który idzie za tobą, a potém wyjdę!\" I wyszedł od Faraona z płonącym gniewem. ",
        "10_Chapter, 8_Verse": "I rzekł Wiekuisty do Mojżesza: «Nie usłucha was Faraon, aby pomnożyły się cuda Moje na ziemi Micraim.» ",
        "10_Chapter, 9_Verse": "A Mojżesz i Ahron spełnili wszystkie te cuda przed Faraonem; ale ukrnąbrnił Wiekuisty serce Faraona i nie uwolnił synów Israela z ziemi swojej. ",
        "11_Chapter, 0_Verse": "I oświadczył Wiekuisty Mojżeszowi i Ahronowi w ziemi Micraim i rzekł: ",
        "11_Chapter, 1_Verse": "\"Miesiąc ten, będzie wam początkiem miesięcy; pierwszym on dla was z miesięcy roku! ",
        "11_Chapter, 2_Verse": "Powiedźcie całemu zborowi Israela, mówiąc: \"Dziesiątego tego miesiąca niech wezmą sobie, każdy jagnię dla rodziny, jagnię dla domu. ",
        "11_Chapter, 3_Verse": "A jeżeliby za małym był dom na jagnię, to niechaj weźmie on i sąsiad jego, najbliższy jego domu, - wedle ilości dusz; każdego w miarę jego spożycia policzycie na jagnię. ",
        "11_Chapter, 4_Verse": "Jagnię zdrowe, samca, roczniaka mieć będziecie; z owiec albo z kóz wziąć je możecie. ",
        "11_Chapter, 5_Verse": "I będziecie je chowali do czternastego dnia tego miesiąca, a wtedy zarznie je cała rzesza zboru Israelskiego, nad wieczorem. ",
        "11_Chapter, 6_Verse": "I wezmą z krwi jego, i pokropią oba odrzwia i nadproże w domach, w których pożywać je będą. ",
        "11_Chapter, 7_Verse": "I będą jedli mięso jego tej samej nocy, upieczone na ogniu; z przaśnikami i gorzkiemi ziołami jeść je będą. ",
        "11_Chapter, 8_Verse": "Nie będziecie pożywali z niego nic niedopieczonego, ani ugotowanego w wodzie, tylko pieczone na ogniu, od głowy do nóg i wnętrzności jego. ",
        "11_Chapter, 9_Verse": "A nie zostawicie zeń do rana; a coby zostało zeń do rana, w ogniu spalicie. ",
        "11_Chapter, 10_Verse": "A tak pożywać je będziecie: biodra wasze przepasane, obuwie wasze na nogach waszych, a laska wasza w ręku waszym, i spożyjecie je w pośpiechu; jest to ofiara paschalna Wiekuistemu. ",
        "11_Chapter, 11_Verse": "I przejdę po ziemi Micraim tej samej nocy, i porażę wszelkie pierworodne w ziemi Micraim, - od człowieka do bydlęcia, i nad wszystkiemi bożyszczami Micraimu wykonam sądy: Jam Wiekuisty. ",
        "11_Chapter, 12_Verse": "A będzie wam ona krew znakiem na domach, w których będziecie, i ujrzę krew i ominę was i nie będzie w pośród was klęski zgubnej, gdy razić będę na ziemi Micraim. ",
        "11_Chapter, 13_Verse": "A będzie ten dzień wam pamiątką, i obchodzić go będziecie jako uroczystość Wiekuistemu w pokoleniach waszych; jako ustawę wieczną obchodzić go będziecie. ",
        "11_Chapter, 14_Verse": "Przez siedm dni jeść wam przaśniki, wszakże dnia już pierwszego, wyprzątniecie zakis z domów waszych, bo ktoby spożył co kiszonego, od dnia pierwszego aż do dnia siódmego, - wytracona będzie dusza ta z pośród Israela. ",
        "11_Chapter, 15_Verse": "A dnia pierwszego zgromadzenie uroczyste, a dnia siódmego zgromadzenie uroczyste będzie u was: żadna robota wykonana nie będzie w nich; jedynie co służy na pokarm dla każdego, to jedynie przyrządzoném być może u was. ",
        "11_Chapter, 16_Verse": "A przestrzegajcie przaśników; albowiem tego samego dnia wywiodłem zastępy wasze z ziemi Micraim; i przestrzegajcie dnia tego w pokoleniach waszych jako ustawę wieczną. ",
        "11_Chapter, 17_Verse": "Pierwszego miesiąca, czternastego dnia miesiąca na wieczór, jeść będziecie przaśniki, aż po dzień dwudziesty pierwszy tegoż miesiąca na wieczór. ",
        "11_Chapter, 18_Verse": "Przez siedm dni zakis niech się nie znajduje w domach waszych; bo ktoby spożył co kiszonego, wytracona będzie dusza ta ze zgromadzenia Israelskiego, - tak przychodzień, jako i zrodzony w kraju. ",
        "11_Chapter, 19_Verse": "Żadnego kiszonego jeść nie będziecie; we wszystkich siedzibach waszych jeść będziecie przaśniki!\" ",
        "11_Chapter, 20_Verse": "I zwołał Mojżesz wszystkich starszych Israela, i rzekł do nich: \"Sprowadźcie i weźcie sobie jagnięta, według rodzin swoich, a zarznijcie ofiarę paschalną. ",
        "11_Chapter, 21_Verse": "Weźmiecie téż wiązkę hyzopu, i zamoczycie we krwi znajdującej się w naczyniu, a pomażecie nadproże i oba odrzwia krwią znajdującą się w naczyniu; sami zaś nie wyjdziecie, nikt za drzwi domu swego, aż do rana. ",
        "11_Chapter, 22_Verse": "A gdy przejdzie Wiekuisty, by porazić Micraim, a zobaczy krew na nadprożu i na obu odrzwiach, przejdzie Wiekuisty mimo tych drzwi, i nie dozwoli niszczycielowi wejść do domów waszych, by razić. ",
        "11_Chapter, 23_Verse": "I będziecie przestrzegali tego, jako ustawę dla siebie i dla synów swoich, na wieki. ",
        "11_Chapter, 24_Verse": "I będzie, gdy przyjdziecie do ziemi, którą da wam Wiekuisty, jako przyrzekł, - przestrzegać wtedy będziecie tego obrzędu. ",
        "11_Chapter, 25_Verse": "A gdy wtedy powiedzą wam dzieci wasze: cóż to za obrzęd u was? ",
        "11_Chapter, 26_Verse": "To odpowiecie: ofiara to paschalna Wiekuistemu, który przeszedł mimo domów synów Israelskich w Micraim, gdy raził Micrejczyków, a domy nasze uchronił.\" I ukłonił się lud i ukorzył się. ",
        "11_Chapter, 27_Verse": "I poszli i uczynili to synowie Israela; jako przykazał Wiekuisty Mojżeszowi i Ahronowi, tak uczynili. ",
        "11_Chapter, 28_Verse": "I stało się o północy, że poraził Wiekuisty wszystko pierworodne w ziemi Micraim, od pierworodnego Faraona, który miał zasiąść na tronie jego, aż do pierworodnego więźnia, który zostawał w więzieniu, i wszelkie pierworodne z bydła. ",
        "11_Chapter, 29_Verse": "I wstał Faraon w nocy - on i wszystkie sługi jego i wszystek Micraim; i powstał płacz wielki w Micraim, bo nie było domu, w którymby nie było umarłego. ",
        "11_Chapter, 30_Verse": "I wezwał Mojżesza i Ahrona w nocy, i rzekł: «Zabierzcie się, wyjdźcie z pośród ludu mojego, tak wy, jak i synowie Israela, a idźcie, służcie Wiekuistemu, jakeście mówili. ",
        "11_Chapter, 31_Verse": "I trzody wasze i stada wasze zabierzcie, jakeście żądali i idźcie; a błogosławcie téż i mnie!» ",
        "11_Chapter, 32_Verse": "I nalegali Micrejczycy na lud, by ich czemprędzej wyprawić z kraju, bo rzekli: «Wszyscy pomrzemy.» ",
        "11_Chapter, 33_Verse": "I poniósł lud ciasto swoje, zanim skisło, donice swoje obwinięte w zwierzchnie szaty swe, na barkach swoich. ",
        "11_Chapter, 34_Verse": "A synowie Israela uczynili według słowa Mojżesza, i uprosili u Micrejczyków naczynia srebrne i naczynia złote i szaty. ",
        "11_Chapter, 35_Verse": "A Wiekuisty dał łaskę ludowi w oczach Micrejczyków i użyczyli im, i tak opróżnili Micrejczyków. ",
        "11_Chapter, 36_Verse": "I wyruszyli synowie Israela z Ramses do Sukkoth: około sześciukroćstotysięcy mężów pieszych, oprócz dzieci. ",
        "11_Chapter, 37_Verse": "I także różnoplemiennego ludu mnóstwo wyszło z nimi i trzody, i stada, dobytek wielki bardzo. ",
        "11_Chapter, 38_Verse": "I wypiekli ciasto, które wynieśli z Micraim, na placki przaśne; ponieważ nie skisło, bo wypędzeni zostali z Micraim, a nie mogli się zatrzymywać; a także zapasów nie przygotowali sobie. ",
        "11_Chapter, 39_Verse": "A czasu pobytu synów Israela, który spędzili w Micraim, było czterysta trzydzieści lat. ",
        "11_Chapter, 40_Verse": "I było po upływie czterystu trzydziestu lat, że tegoż samego dnia, wyszły wszystkie zastępy Wiekuistego z ziemi Micraim. ",
        "11_Chapter, 41_Verse": "Noc to była czuwania dla Wiekuistego, aby ich wyprowadzić z ziemi Micraim, noc to czuwania przed Wiekuistym dla wszystkich synów Israela w pokoleniach ich. ",
        "11_Chapter, 42_Verse": "I rzekł Wiekuisty do Mojżesza i Ahrona: «Oto ustawa ofiary paschalnej: Żaden cudzoziemiec niema jeść z niej. ",
        "11_Chapter, 43_Verse": "A każdy niewolnik, nabyty za pieniądze, - gdy go obrzezasz, wtedy jeść z niej może. ",
        "11_Chapter, 44_Verse": "Przysiedleniec albo najemnik, nie będzie jadł z niej. ",
        "11_Chapter, 45_Verse": "W jednym domu ma być spożyta, nie wyniesiesz z domu z tego mięsa na dwór; a kości nie złamiecie w niej. ",
        "11_Chapter, 46_Verse": "Cały zbór Israelski spełni ją. ",
        "11_Chapter, 47_Verse": "A jeśli zamieszka u ciebie cudzoziemiec, i zechce spełnić paschalną ofiarę Wiekuistemu; obrzeż u niego wszystkich płci męzkiej, a wtedy przystąpi do spełnienia jej, i będzie jako urodzony w kraju; żaden zaś nieobrzezaniec pożywać z niej nie będzie. ",
        "11_Chapter, 48_Verse": "Zakon jeden będzie dla krajowca i dla cudzoziemca przemieszkującego w pośród was.» ",
        "11_Chapter, 49_Verse": "I uczynili to wszyscy synowie Israela: jako rozkazał Wiekuisty Mojżeszowi i Ahronowi, tak uczynili. ",
        "11_Chapter, 50_Verse": "I stało się, że tegoż samego dnia wywiódł Wiekuisty synów Israela z ziemi Micraim, wedle zastępów ich. ",
        "12_Chapter, 0_Verse": "I oświadczył Wiekuisty Mojżeszowi i rzekł: ",
        "12_Chapter, 1_Verse": "«Poświęć mi wszystko pierworodne, rozwierające wszelkie łono u synów Israela, tak z ludzi, jako i z bydła: Mojém ono!» ",
        "12_Chapter, 2_Verse": "I rzekł Mojżesz do ludu: \"Pamiętajcie na dzień ten, któregoście wyszli z Micraim, z domu niewoli; bo przemożną ręką wywiódł was Wiekuisty ztąd, - a nie ma być spożytém kiszone! ",
        "12_Chapter, 3_Verse": "Dziś wychodzicie, w miesiącu kłosów. ",
        "12_Chapter, 4_Verse": "I będzie: gdy zaprowadzi cię Wiekuisty do ziemi Kanaanejczyka, i Chittejczyka, i Emorejczyka, i Chywity i Jebusyty, o której zaprzysiągł ojcom twoim, że ci ją da, do ziemi, opływającej mlekiem i miodem, - odprawiać ci wtedy ten obrządek, w miesiącu tym. ",
        "12_Chapter, 5_Verse": "Przez siedm dni będziesz jadał przaśniki, a dnia siódmego - uroczystość Wiekuistemu. ",
        "12_Chapter, 6_Verse": "Przaśniki mają być pożywane przez siedm dni, i nie ukaże się u ciebie nic kiszonego, ani ukaże się u ciebie zakis w całym obrębie twoim. ",
        "12_Chapter, 7_Verse": "I opowiesz synowi twojemu dnia onego, mówiąc: to dla tego, co uczynił mi Wiekuisty, gdym wychodził z Micraim. ",
        "12_Chapter, 8_Verse": "I niechaj ci to będzie znakiem na ręku twoim, i pamiątką między oczyma twojemi, - aby nauka Wiekuistego była w ustach twoich; gdyż ręką przemożną wywiódł cię Wiekuisty z Micraim. ",
        "12_Chapter, 9_Verse": "A będziesz przestrzegał ustawy tej w oznaczonym jej czasie, od roku do roku. ",
        "12_Chapter, 10_Verse": "Gdy zaś zaprowadzi cię Wiekuisty do ziemi Kanaanejczyka, jako zaprzysiągł tobie i ojcom twoim, i odda ją tobie; ",
        "12_Chapter, 11_Verse": "Tedy odłączysz wszystko, co rozwiera łono, dla Wiekuistego: wszystek pierworodny płód bydła, który będzie u ciebie, samce, dla Wiekuistego. ",
        "12_Chapter, 12_Verse": "Każde zaś pierworodne z osła wykupisz jagnięciem; a jeślibyś nie wykupił, tedy załamiesz mu kark, a każdego pierworodnego z człowieka, z synów twoich, wykupisz. ",
        "12_Chapter, 13_Verse": "I będzie, gdy zapyta się ciebie syn twój w przyszłości mówiąc: «Cóż to jest?» to powiesz mu: «Przemożną ręką wywiódł nas Wiekuisty z Micraim, z domu niewolników. ",
        "12_Chapter, 14_Verse": "I stało się, że gdy opierał się Faraon, by nas uwolnić, - zabił Wiekuisty wszystko pierworodne w ziemi Micraim, od pierworodnego z ludzi, aż do pierworodnego z bydła; przeto ofiaruję ja Wiekuistemu wszystkie rozwierające łono samce, każdego zaś pierworodnego z synów moich wykupuję. ",
        "12_Chapter, 15_Verse": "I niechaj to będzie znakiem, na ręku twoim, i nawiązką między oczyma twojemi; gdyż przemożną ręką wywiódł nas Wiekuisty z Micraim.» ",
        "12_Chapter, 16_Verse": "I stało się, gdy uwolnił Faraon lud, że prowadził ich Bóg drogą ziemi Pelisztów, chociaż bliższą była; bo mówił Bóg: \"By nie pożałował lud, gdy zobaczy wojnę, a nie powrócił do Micraim!\" ",
        "12_Chapter, 17_Verse": "I obwodził Bóg lud drogą pustyni ku morzu Sitowemu. Uzbrojeni zaś wyszli synowie Israela z ziemi Micraim. ",
        "12_Chapter, 18_Verse": "Zabrał téż Mojżesz kości Josefa ze sobą; bo przysięgą zaklinał synów Israela, mówiąc: «Wspomnieć wspomni was Bóg, a wtedy wyniesiecie kości moje ztąd ze sobą.» ",
        "12_Chapter, 19_Verse": "I wyruszyli z Sukkoth, i rozłożyli się obozem w Etham, na skraju pustyni. ",
        "12_Chapter, 20_Verse": "A Wiekuisty szedł przed nimi, dniem - słupem obłocznym, aby prowadził ich drogą, a nocą - słupem ognistym, aby przyświecał im, żeby szli we dnie i w nocy. ",
        "12_Chapter, 21_Verse": "Nie ustępował słup obłoczny we dnie, ani słup ognisty w nocy od ludu. ",
        "13_Chapter, 0_Verse": "I oświadczył Wiekuisty Mojżeszowi, i rzekł: ",
        "13_Chapter, 1_Verse": "\"Powiedz synom Israela, aby się zwrócili i rozłożyli obozem przed Pi-Hachiroth, między Migdoł a morzem, przed Baal-Cefon; naprzeciw tegoż obozować wam, nad morzem. ",
        "13_Chapter, 2_Verse": "I powié Faraon o synach Israela: zabłądzili w kraju, zamknęła ich pustynia. ",
        "13_Chapter, 3_Verse": "I ukrnąbrnię serce Faraona, i będzie gonił za nimi, i wsławię się przez Faraona i przez całe wojsko jego, a poznają Micrejczycy, żem Ja Wiekuisty!\" I uczynili tak. ",
        "13_Chapter, 4_Verse": "Gdy tedy zawiadomiono króla Micraimu, że uciekł lud, zwróciło się serce Faraona i sług jego przeciw ludowi, i rzekli: \"Cóżeśmy to uczynili, żeśmy uwolnili Israelitów od służenia nam?\" ",
        "13_Chapter, 5_Verse": "I zaprzągł wóz swój i wziął lud swój ze sobą. ",
        "13_Chapter, 6_Verse": "Wziął téż sześćset wozów doborowych, i wszystkie wozy Micraimu i trójzapaśników na wszystkich. ",
        "13_Chapter, 7_Verse": "I tak ukrnąbrnił Wiekuisty serce Faraona, króla Micraimu, i podążył za synami Israela; a synowie Israela wychodzili ręką podniesioną. ",
        "13_Chapter, 8_Verse": "I gonili Micrejczycy za nimi i doścignęli ich obozujących nad morzem, - wszystkie konie, wozy Faraona, i jeźdźcy jego i wojsko jego - przy Pi-Hachiroth, przed Baal-Cefon. ",
        "13_Chapter, 9_Verse": "A gdy Faraon się zbliżył, podnieśli synowie Israela oczy swoje, a oto Micrejczycy ciągną za nimi! I obawiali się bardzo, i wołali synowie Israela do Wiekuistego. ",
        "13_Chapter, 10_Verse": "I rzekli do Mojżesza: \"Czyżbyś dla braku grobów w Micraim, wywiódł nas, abyśmy pomarli na puszczy? Cóżeś to uczynił nam, wyprowadzając nas z Micraim? ",
        "13_Chapter, 11_Verse": "Alboż nie to samo słowo, któreśmy powiadali ci w Micraim, mówiąc: «Zostaw nas, a niechaj służym Micrejczykom; gdyż lepiej nam służyć Micrejczykom, niż umierać na puszczy.» ",
        "13_Chapter, 12_Verse": "I rzekł Mojżesz do ludu: «Nie obawiajcie się; stańcie, a patrzcie na pomoc Wiekuistego, którą okaże wam dzisiaj! Gdyż jakoście widzieli Micrejczyków dzisiaj, już ich więcej nie ujrzycie na wieki. ",
        "13_Chapter, 13_Verse": "Wiekuisty będzie walczył za was, a wy zamilczcie!» ",
        "13_Chapter, 14_Verse": "I rzekł Wiekuisty do Mojżesza: «Czego wołasz do Mnie? Powiedz synom Israela, aby ruszyli! ",
        "13_Chapter, 15_Verse": "A ty podnieś laskę twą i wyciągnij rękę twoję na morze, i rozbij je, a przejdą synowie Israela środkiem morza po suszy. ",
        "13_Chapter, 16_Verse": "A Ja, oto ukrnąbrnię serce Micrejczyków, że podążą za nimi; i wsławię się przez Faraona i przez całe wojsko jego, i przez jeźdźców jego. ",
        "13_Chapter, 17_Verse": "I poznają Micrejczycy, żem Ja Wiekuisty, gdy się wsławię przez Faraona, przez wozy jego i przez jeźdźców jego!» ",
        "13_Chapter, 18_Verse": "I ruszył Anioł Boży, postępujący przed obozem Israela, i szedł za nimi. Ruszył téż słup obłoczny z przed oblicza ich, i stanął na tyłach ich. ",
        "13_Chapter, 19_Verse": "I wstąpił między obóz Micrejczyków i między obóz Israelitów; i był tu obłok i mrok, tam zaś oświecał noc. I nie zbliżał się jeden do drugiego przez całą noc. ",
        "13_Chapter, 20_Verse": "I wyciągnął Mojżesz rękę swoję na morze, a Wiekuisty pędził morze wiatrem wschodnim gwałtownym przez całą noc, i zamienił morze w suszę; i rozstąpiły się wody. ",
        "13_Chapter, 21_Verse": "I szli synowie Israela środkiem morza po suszy; a wody były im ścianą, po prawej i lewej ich stronie. ",
        "13_Chapter, 22_Verse": "I podążyli Micrejczycy i weszli za nimi, - wszystkie konie Faraona, wozy jego i jeźdźcy jego, - w środek morza. ",
        "13_Chapter, 23_Verse": "I stało się, w chwili straży porannej, że wejrzał Wiekuisty na obóz Micrejski słupem ognia i obłoku, i pomieszał obóz Micrejski. ",
        "13_Chapter, 24_Verse": "I pozrzucał koła wozów jego, i wiódł go ociężale. I rzekło Micraim: \"Ucieknę przed Israelem, gdyż Wiekuisty walczy za nich przeciw Micrejczykom!\" ",
        "13_Chapter, 25_Verse": "I rzekł Wiekuisty do Mojżesza: \"Wyciągnij rękę twoję na morze, i niech wrócą się wody na Micrejczyków, na wozy ich, i na jeźdźców ich.\" ",
        "13_Chapter, 26_Verse": "I wyciągnął Mojżesz rękę swoję na morze, i wróciło się morze za nastaniem poranku do łożyska swojego, a Micrejczycy uchodzili naprzeciw niemu: I tak wtrącił Wiekuisty Micrejczyków w środek morza. ",
        "13_Chapter, 27_Verse": "I wróciły się wody i pokryły wozy i jeźdźców całego wojska Faraona; które szło za nimi do morza; nie pozostał z nich ani jeden. ",
        "13_Chapter, 28_Verse": "A synowie Israela przeszli po suszy środkiem morza; a wody były im ścianą, z prawej i z lewej ich strony. ",
        "13_Chapter, 29_Verse": "I ocalił Wiekuisty dnia onego Israelitów z rąk Micrejczyków; i widział Israel Micrejczyków martwych na brzegu morza. ",
        "13_Chapter, 30_Verse": "I widział Israel moc wielką, którą okazał Wiekuisty nad Micrejczykami, i obawiał się lud Wiekuistego, i uwierzyli w Wiekuistego i w Mojżesza, sługę Jego. ",
        "14_Chapter, 0_Verse": "Wtedy zaśpiewał Mojżesz i synowie Israela pieśń tę Wiekuistemu, a rzekli w tych słowach: \"Zaśpiewam Wiekuistemu, bo wzniósł się wielce; rumaka i jeźdźca jego wtrącił w morze! ",
        "14_Chapter, 1_Verse": "Sławą i pieśnią moją - Jah, i stał mi się pomocą. Ten to Bóg mój, a uwielbiam Go; Bóg ojca mojego, a wynoszę Go. ",
        "14_Chapter, 2_Verse": "Wiekuisty - bojownikiem, Wiekuisty imię Jego! ",
        "14_Chapter, 3_Verse": "Wozy Faraona i wojska jego wrzucił w morze; a wybór trójzapaśników jego pogrążony w morzu Sitowém! ",
        "14_Chapter, 4_Verse": "Otchłanie pokryły ich; zapadli w głębie jako kamień. ",
        "14_Chapter, 5_Verse": "Prawica Twoja, Wiekuisty, uświetniona mocą, prawica Twoja, Wiekuisty, zgromiła wroga! ",
        "14_Chapter, 6_Verse": "Wielkością majestatu Twego kruszysz przeciwników Twoich; wywierasz gniew Twój, pożera ich niby źdźbło. ",
        "14_Chapter, 7_Verse": "Zadęciem nozdrzy Twoich spiętrzyły się wody, stanęły jako grobla nurty, skrzepły tonie w pośrodku morza! ",
        "14_Chapter, 8_Verse": "Rzekł wróg: \"Będę gonił, doścignę, rozdzielę łupy; nasyci się nimi dusza moja, obnażę miecz mój, wytępi ich ręka moja!\" ",
        "14_Chapter, 9_Verse": "Zadąłeś tchnieniem Twojém, okryło ich morze; pogrążyli się jako ołów w wodach potężnych. ",
        "14_Chapter, 10_Verse": "Któż, jak Ty, między bóstwami, Wiekuisty? Któż, jak Ty, wsławiony świętością, wspaniały w chwale, sprawco cudów! ",
        "14_Chapter, 11_Verse": "Wyciągnąłeś prawicę Twoję, - pochłonęła ich ziemia!... ",
        "14_Chapter, 12_Verse": "Wiedziesz łaską Twoją ten lud, któryś wybawił, prowadzisz mocą Twoją do przybytku świętości Twojej! ",
        "14_Chapter, 13_Verse": "Słyszą narody, drżą; dreszcz przejmuje mieszkańców Peleszeth. ",
        "14_Chapter, 14_Verse": "Wtedy trwożą się książęta Edomu, mocarze Moabu, przejmuje ich drżenie, truchleją wszyscy mieszkańcy Kanaanu. ",
        "14_Chapter, 15_Verse": "Oby padła na nich bojaźń i trwoga, od wielkości ramienia Twego niechaj zaniemieją jako głaz, aż przejdzie lud ten, któryś sobie nabył! ",
        "14_Chapter, 16_Verse": "Zaprowadzisz ich i zasadzisz na górze dziedzictwa Twego, na miejscu, które urządzisz na siedzibę Twą, Wiekuisty, w świątyni, Panie, którą założą ręce Twoje! ",
        "14_Chapter, 17_Verse": "Wiekuisty królować będzie na wieki i na zawsze!\" ",
        "14_Chapter, 18_Verse": "I tak weszły konie Faraona z wozami jego i jeźdźcami do morza i zwrócił na nich Wiekuisty wody morza; synowie zaś Israela przeszli po suszy środkiem morza. ",
        "14_Chapter, 19_Verse": "I wzięła Mirjam, prorokini, siostra Ahrona, bęben w rękę swoję, i wyszły wszystkie niewiasty za nią z bębnami i w pląsach. ",
        "14_Chapter, 20_Verse": "I zawtórowała im Mirjam: \"Zaśpiewajcie Wiekuistemu, bo wzniósł się wielce, rumaka i jeźdźca jego wtrącił w morze!\" ",
        "14_Chapter, 21_Verse": "I powiódł Mojżesz Israelitów od morza Sitowego; i wyszli do pustyni Szur, i szli trzy dni w pustyni, a nie znaleźli wody. ",
        "14_Chapter, 22_Verse": "I przybyli do Mara - i nie mogli pić wód z Mara, bo gorzkie były; przeto téż nazwano imię jego Mara. ",
        "14_Chapter, 23_Verse": "I szemrał lud przeciw Mojżeszowi, mówiąc: \"Cóż pić będziemy?\" ",
        "14_Chapter, 24_Verse": "I zawołał do Wiekuistego, i wskazał mu Wiekuisty drzewo; i wrzucił je do wody, i osłodziła się woda. Tam ustanowił dlań ustawy i prawa, i tam doświadczył go. ",
        "14_Chapter, 25_Verse": "I rzekł: \"Jeżeli będziesz słuchał głosu Wiekuistego, Boga twojego, a co prawe w oczach Jego spełniać będziesz, i skłonisz ucho ku przykazaniom Jego, a strzedz będziesz wszystkich ustaw Jego; to żadnej choroby, którąm dopuścił na Micraim, nie dopuszczę na cię; bom Ja, Wiekuisty, lekarz twój.\" ",
        "14_Chapter, 26_Verse": "I przybyli do Elim; a tam było dwanaście źródeł wody i siedmdziesiąt palm; i rozłożyli się tam obozem przy wodach. ",
        "15_Chapter, 0_Verse": "I wyruszyli z Elim i przybył cały zbór synów Israela na puszczę Syn, co między Elim i między Synai, piętnastego dnia miesiąca drugiego, po wyjściu ich z ziemi Micraim. ",
        "15_Chapter, 1_Verse": "I szemrał cały zbór synów Israela przeciw Mojżeszowi i Ahronowi na puszczy, ",
        "15_Chapter, 2_Verse": "I rzekli do nich synowie Israela: \"Gdybyśmy téż pomarli byli z ręki Wiekuistego w ziemi Micraim, gdyśmy bywało siadali przy garnku mięsa, gdyśmy jadali chléb do syta! Boście wszak wywiedli nas na tę puszczę, aby zamorzyć cały ten tłum głodem!\" ",
        "15_Chapter, 3_Verse": "I rzekł Wiekuisty do Mojżesza: \"Oto spuszczę wam deszczem chléb z nieba, i będzie wychodził lud, a zbierał potrzebę dzienną każdego dnia, abym go doświadczył: czy postąpi wedle nauki Mojej, czy nie. ",
        "15_Chapter, 4_Verse": "A dnia szóstego, niechaj przyrządzą to, co przyniosą, a będzie podwójną ilością tego, co zbierać będą codziennie.\" ",
        "15_Chapter, 5_Verse": "I rzekł Mojżesz i Ahron do wszystkich synów Israela: \"Wieczorem poznacie, że to Wiekuisty wywiódł was z ziemi Micraim. ",
        "15_Chapter, 6_Verse": "A z rana ujrzycie chwałę Wiekuistego w tém, że usłyszy szemranie wasze przeciw Wiekuistemu; a my czémże jesteśmy, że szemrzecie przeciw nam?\" ",
        "15_Chapter, 7_Verse": "I rzekł Mojżesz: \"Gdy da wam Wiekuisty wieczorem mięso na pożywienie, a chléb z rana do nasycenia się; w tém poznacie, że usłyszał Wiekuisty szemrania wasze, któremiście szemrali przeciw Niemu; a my czémże jesteśmy? Nie przeciw nam szemrania wasze a przeciw Wiekuistemu.\" ",
        "15_Chapter, 8_Verse": "I rzekł Mojżesz do Ahrona: powiedz całemu zborowi synów Israela: przystąpcie przed oblicze Wiekuistego, gdyż usłyszał On szemrania wasze!\" ",
        "15_Chapter, 9_Verse": "I stało się, gdy przemawiał Ahron do całego zboru synów Israela, że spojrzeli ku puszczy, a oto - chwała Wiekuistego ukazała się w obłoku! ",
        "15_Chapter, 10_Verse": "I oświadczył Wiekuisty Mojżeszowi, i rzekł: ",
        "15_Chapter, 11_Verse": "\"Usłyszałem szemrania synów Israela; powiedz im tak: nad wieczorem będziecie jedli mięso, a z rana nasycicie się chlebem, a poznacie, żem Ja Wiekuisty, Bóg wasz.\" ",
        "15_Chapter, 12_Verse": "Stało się tedy na wieczór, że się zleciały przepiórki i pokryły obóz, a z rana była warstwa rosy na około obozu. ",
        "15_Chapter, 13_Verse": "A gdy uniosła się warstwa rosy, a oto na powierzchni pustyni coś drobnego, ziarnistego, drobnego, niby szron na ziemi. ",
        "15_Chapter, 14_Verse": "I ujrzeli to synowie Israela, i rzekli jeden do drugiego: \"Co to jest?\" Bo nie wiedzieli co to było. I rzekł Mojżesz do nich: \"Ten to jest chléb, który dał wam Wiekuisty do jedzenia. ",
        "15_Chapter, 15_Verse": "Oto co rozkazał Wiekuisty: zbierajcie z niego każdy w miarę zapotrzebowania swojego, po omerze na głowę, według liczby dusz waszych, niechaj każdy dla pozostających w namiocie swoim zbierze.\" ",
        "15_Chapter, 16_Verse": "I uczynili tak synowie Israela i zbierali jeden więcej drugi mniej. ",
        "15_Chapter, 17_Verse": "I mierzyli na omery, a nie zbierał zbytecznie potrzebujący więcej, a niedostatecznie potrzebujący mniej; każdy w miarę zapotrzebowania swojego zbierali. ",
        "15_Chapter, 18_Verse": "I rzekł Mojżesz do nich: \"Niechaj nikt nie zostawia z tego do rana!\" ",
        "15_Chapter, 19_Verse": "Ale nie usłuchali Mojżesza i zostawili niektórzy z tego do rana; i zaroiło się robactwem i zacuchnęło. I rozgniewał się na nich Mojżesz. ",
        "15_Chapter, 20_Verse": "I tak zbierali je każdego rana, każdy wedle potrzeby swojej; bo gdy zagrzało słońce, potopniało. ",
        "15_Chapter, 21_Verse": "I stało się dnia szóstego, że zebrali chléb w dwójnasób, po dwa omery na każdego; i przyszli wszyscy książęta zboru i donieśli to Mojżeszowi. ",
        "15_Chapter, 22_Verse": "I rzekł do nich: \"Otóż to, co powiedział Wiekuisty: wielki dzień wypoczynku, dzień wypoczynku, święty dla Wiekuistego jutro; co chcecie upiec, - upieczcie, a co chcecie ugotować, - ugotujcie; a wszystko, co zbywa, zostawcie sobie w zachowaniu do jutra.\" ",
        "15_Chapter, 23_Verse": "I zostawili je do jutra, jako rozkazał Mojżesz, a nie zacuchnęło; a robactwa nie było w niém. ",
        "15_Chapter, 24_Verse": "I rzekł Mojżesz: Jedzcie to dziś, gdyż dzień odpoczynku dzisiaj Wiekuistemu; dziś nie znajdziecie tego na polu. ",
        "15_Chapter, 25_Verse": "Sześć dni zbierać to będziecie, a dnia siódmego dzień odpoczynku; nie będzie nic tego dnia. ",
        "15_Chapter, 26_Verse": "I stało się dnia siódmego, że wyszli niektórzy z ludu, aby zbierać, ale nie znaleźli. ",
        "15_Chapter, 27_Verse": "I rzekł Wiekuisty do Mojżesza: \"Dopókiż będziecie się wzdragali przestrzegać przykazań i nauk Moich? ",
        "15_Chapter, 28_Verse": "Patrzcie: ponieważ Wiekuisty dał wam dzień wypoczynku, przeto daje On wam dnia szóstego chléb na dwa dni; zostawajcie więc każdy na miejscu swojém, niechaj nie wychodzi nikt z miejsca swojego w dzień siódmy!\" ",
        "15_Chapter, 29_Verse": "I odpoczywał lud dnia siódmego. ",
        "15_Chapter, 30_Verse": "I nazwał dom Israela miano onego pokarmu: Man, a był on jako ziarno koriandru, biały, a smak jego jako pączek z miodem. ",
        "15_Chapter, 31_Verse": "I rzekł Mojżesz: \"Oto co rozkazał Wiekuisty: pełny omer z tego niech zostanie na przechowanie dla pokoleń waszych, aby widzieli chléb, którym żywiłem was na pustyni, gdym wywiódł was z ziemi Micraim.\" ",
        "15_Chapter, 32_Verse": "I rzekł Mojżesz do Ahrona: \"Weź koszyk jeden a nasyp weń pełen omer manu, a postaw go przed Wiekuistym, na przechowanie w pokoleniach waszych.\" ",
        "15_Chapter, 33_Verse": "Jako przykazał Wiekuisty Mojżeszowi, tak postawił go Ahron przed arką świadectwa na przechowanie. ",
        "15_Chapter, 34_Verse": "A synowie Israela jadali man czterdzieści lat, aż przybyli do ziemi zamieszkałej; man jadali aż do przybycia swego do granic ziemi Kanaan. ",
        "15_Chapter, 35_Verse": "Omer zaś jest dziesiątą częścią efy. ",
        "16_Chapter, 0_Verse": "I wyruszył cały zbór synów Israela, z pustyni Syn w pochody swoje, podług rozkazu Wiekuistego, i rozłożyli się obozem w Refidim; a nie było wody do picia dla ludu. ",
        "16_Chapter, 1_Verse": "I swarzył się lud z Mojżeszem i rzekli: \"Dajcie nam wody, abyśmy pili!\" I rzekł do nich Mojżesz: \"Czemu swarzycie się ze mną? Czemu doświadczacie Wiekuistego?\" ",
        "16_Chapter, 2_Verse": "Ale lud pragnął tam wody, i szemrał lud przeciw Mojżeszowi i rzekł: \"Pocóżeś wywiódł nas z Micraim, aby zamorzyć nas i dzieci nasze i dobytek nasz pragnieniem?\" ",
        "16_Chapter, 3_Verse": "I zawołał Mojżesz do Wiekuistego, i rzekł: \"Cóż mam czynić ludowi temu? Już niedługo, a ukamionują mnie.\" ",
        "16_Chapter, 4_Verse": "I rzekł Wiekuisty do Mojżesza: Przejdź przed ludem, a zabierz ze sobą kilku ze starszych Israela; a laskę twą, którąś uderzył w rzekę, weźmiesz w rękę twoję, i pójdziesz. ",
        "16_Chapter, 5_Verse": "Oto stanę przed tobą tam, na skale, na Chorebie; i uderzysz w skałę, a wyjdzie z niej woda, i będzie pił lud.\" I uczynił tak Mojżesz w oczach starszych Israela. ",
        "16_Chapter, 6_Verse": "I nazwał miano miejsca tego: Massa i Meriba, dla swaru synów Israela, i za to, że doświadczali Wiekuistego, mówiąc: \"Jestże Wiekuisty w pośród nas, czy nie?\" ",
        "16_Chapter, 7_Verse": "Tedy przyciągnął Amalek i walczył z Israelem w Refidim. ",
        "16_Chapter, 8_Verse": "I rzekł Mojżesz do Jehoszuego: \"Wybierz nam mężów i wyjdź, walcz z Amalekiem. Jutro ja stanę na szczycie pagórka, a berło Boże w ręku moim.\" ",
        "16_Chapter, 9_Verse": "I uczynił Jehoszua, jak mu rozkazał Mojżesz o walce z Amalekiem; a Mojżesz, Ahron i Chur - wstąpili na szczyt pagórka. ",
        "16_Chapter, 10_Verse": "I stało się, że gdy podnosił Mojżesz rękę swoję, przemagał Israel, a gdy opuszczał rękę swoję, przemagał Amalek. ",
        "16_Chapter, 11_Verse": "Ale ręce Mojżesza ociężały; wzięli tedy kamień i podłożyli podeń, i usiadł na nim; Ahron zaś i Chur podpierali ręce jego, jeden z jednej, drugi z drugiej strony, i tak dotrwały ręce jego aż do zachodu słońca. ",
        "16_Chapter, 12_Verse": "I poraził Jehoszua Amaleka i lud jego ostrzem miecza. ",
        "16_Chapter, 13_Verse": "I rzekł Wiekuisty do Mojżesza: \"Wpisz to dla pamięci w księgę, a wraź to w uszy Jehoszuego, że zgładzić zgładzę pamięć Amaleka z pod nieba!\" ",
        "16_Chapter, 14_Verse": "I zbudował Mojżesz ołtarz i nadał mu miano: \"Wiekuisty - chorągwią moją.\" ",
        "16_Chapter, 15_Verse": "I rzekł: \"Bo ręka (wzniesiona) ku tronowi Jah: wojna Wiekuistemu z Amalekiem od pokolenia do pokolenia!\" ",
        "17_Chapter, 0_Verse": "I usłyszał Ithro, kapłan Midjanu, teść Mojżesza, o wszystkiém, co uczynił Bóg dla Mojżesza, i dla Israela ludu, Swojego, - jak wywiódł Wiekuisty Israela z Micraim; ",
        "17_Chapter, 1_Verse": "I zabrał Ithro, teść Mojżesza, Cyporę, żonę Mojżesza przedtém odesłaną; ",
        "17_Chapter, 2_Verse": "I dwóch synów jej, z których imię jednego: Gerszom, gdyż był powiedział: \"Przychodniem byłem na ziemi obcej;\" ",
        "17_Chapter, 3_Verse": "A imię drugiego: Eliezer, gdyż: - \"Bóg ojca mojego był pomocą moją, i ocalił mnie od miecza Faraona.\" ",
        "17_Chapter, 4_Verse": "I przybył Ithro, teść Mojżesza, i synowie jego i żona jego do Mojżesza na pustynię, gdzie obozował przy górze Bożej. ",
        "17_Chapter, 5_Verse": "I dał znać Mojżeszowi: Ja, teść twój - Ithro, przybywam do ciebie, a żona twoja, i dwaj synowie jej z nią.\" ",
        "17_Chapter, 6_Verse": "I wyszedł Mojżesz na spotkanie teścia swojego, i pokłonił się i ucałował go, i wywiadywali się jeden o powodzenie drugiego, i weszli do namiotu. ",
        "17_Chapter, 7_Verse": "I opowiadał Mojżesz teściowi swojemu wszystko, co uczynił Wiekuisty Faraonowi i Micrejczykom gwoli Israelowi, - wszystek trud, który spotkał ich na drodze, i jak ocalił ich Wiekuisty. ",
        "17_Chapter, 8_Verse": "I cieszył się Ithro ze wszystkiego dobrego, które wyświadczył Wiekuisty Israelowi, gdy ocalił go z ręki Micrejczyków. ",
        "17_Chapter, 9_Verse": "I rzekł Ithro: \"Błogosławiony Wiekuisty, który ocalił was z ręki Micrejczyków i z ręki Faraona, który ocalił ten lud z pod ręki Micrejczyków. ",
        "17_Chapter, 10_Verse": "Teraz poznałem, że wyższym Wiekuisty, nad wszystkie bogi; gdyż tą samą rzeczą, którą przeciw nim umyślili - On na nich.\" ",
        "17_Chapter, 11_Verse": "I przyniósł Ithro, teść Mojżesza, całopalenia i ofiary Bogu; przyszedł téż Ahron i wszyscy starsi ludu, aby spożyć chléb z teściem Mojżesza przed Bogiem. ",
        "17_Chapter, 12_Verse": "I stało się nazajutrz, że zasiadł Mojżesz dla sądzenia ludu, i stał lud przed Mojżeszem od rana do wieczora. ",
        "17_Chapter, 13_Verse": "A widząc teść Mojżesza wszystko, co on czyni z ludem, rzekł: \"Cóż to takiego, co ty czynisz z ludem? Czemu ty siedzisz sam jeden, a lud wszystek stoi przed tobą od rana do wieczora?\" ",
        "17_Chapter, 14_Verse": "I odpowiedział Mojżesz teściowi swojemu: \"Oto przychodzi do mnie lud, aby radził się Boga. ",
        "17_Chapter, 15_Verse": "Gdy mają jaką sprawę przedstawia się ją mnie, a ja rozsądzam między jednym a drugim, i oznajmiam ustawy Boga i nauki Jego.\" ",
        "17_Chapter, 16_Verse": "I rzekł doń teść Mojżesza: \"Nie dobra to rzecz, którą czynisz. ",
        "17_Chapter, 17_Verse": "Znużyć znużysz i siebie i lud ten, który przy tobie, gdyż za trudną ta rzecz dla ciebie, nie podołasz jej sam jeden. ",
        "17_Chapter, 18_Verse": "Teraz usłuchaj głosu mojego: poradzę ci, a niechaj będzie Bóg z tobą: Pozostań ty dla ludu upełnomocnionym Boga, a przedstawiaj sam sprawy te Bogu. ",
        "17_Chapter, 19_Verse": "I objaśniaj im ustawy i nauki, wskazując im drogę, którą chodzić, i czyny, które spełniać mają. ",
        "17_Chapter, 20_Verse": "Ale chciej upatrzyć z całego ludu, mężów dzielnych, bogobojnych, mężów prawdy, nienawidzących korzyści, a tych ustanowisz nad nimi jako tysiączników, setników, pięćdziesiątników i dziesiętników. ",
        "17_Chapter, 21_Verse": "A niech sądzą lud każdego czasu; a mianowicie tak, iżby każdą sprawę większą przedstawiali tobie, a każdą sprawę mniejszą rozsądzali sami; i tak ulżysz sobie, i poniosą (ciężar) z tobą. ",
        "17_Chapter, 22_Verse": "Jeżeli to uczynisz, a przykaże ci to Bóg, tedy zdołasz się ostać, a także cały lud ten do miejsca swojego powróci w pokoju.\" ",
        "17_Chapter, 23_Verse": "I usłuchał Mojżesz głosu teścia swojego, i spełnił wszystko co powiedział. ",
        "17_Chapter, 24_Verse": "I wybrał Mojżesz mężów dzielnych z całego Israela, i ustanowił ich naczelnikami nad ludem, tysiącznikami i setnikami, pięćdziesiątnikami i dziesiętnikami. ",
        "17_Chapter, 25_Verse": "I sądzili lud każdego czasu; sprawę trudniejszą przedstawiali Mojżeszowi, a każdą sprawę mniejszą rozsądzali sami. ",
        "17_Chapter, 26_Verse": "I odprawił Mojżesz teścia swego, i poszedł do kraju swojego. ",
        "18_Chapter, 0_Verse": "W nowiu miesiąca trzeciego po wyjściu synów Israela z ziemi Micraim, w tenże sam dzień przybyli na puszczę Synai. ",
        "18_Chapter, 1_Verse": "Wyruszyli byli z Refidim i przybyli na puszczę Synai i rozłożyli się obozem na puszczy; i obozował tam Israel naprzeciw góry. ",
        "18_Chapter, 2_Verse": "A Mojżesz wstąpił do Boga, i zawołał doń Wiekuisty z góry mówiąc: \"Tak powiesz domowi Jakóba, i oznajmisz synom Israela: ",
        "18_Chapter, 3_Verse": "Wyście widzieli, com uczynił Micrejczykom, i jakem uniósł was na skrzydłach orlich, a przywiódł was do Siebie. ",
        "18_Chapter, 4_Verse": "A teraz - jeżeli usłuchacie głosu Mojego, i przestrzegać będziecie przymierza Mojego, tedy staniecie się skarbcem Moim z pomiędzy wszystkich ludów; bo Moja cała ziemia. ",
        "18_Chapter, 5_Verse": "A wy będziecie mi państwem kapłanów i narodem świętym. Te są słowa, które powiesz synom Israela!\" ",
        "18_Chapter, 6_Verse": "I przyszedł Mojżesz i zwołał starszych ludu, i przedstawił im wszystkie te słowa, które polecił mu Wiekuisty. ",
        "18_Chapter, 7_Verse": "I odpowiedział cały lud razem, mówiąc: Wszystko, co rzekł Wiekuisty uczynim!\" I powtórzył Mojżesz słowa ludu Wiekuistemu. ",
        "18_Chapter, 8_Verse": "I rzekł Wiekuisty do Mojżesza: \"Oto Ja przyjdę do ciebie w gęstym obłoku, aby słyszał lud, gdy będę mówił z tobą, a także zawierzył tobie na zawsze!\" I doniósł Mojżesz słowa ludu Wiekuistemu. ",
        "18_Chapter, 9_Verse": "I rzekł Wiekuisty do Mojżesza: \"Idź do ludu, a przygotuj ich dziś i jutro, i niech wypiorą szaty swoje. ",
        "18_Chapter, 10_Verse": "Aby byli gotowi na dzień trzeci; gdyż dnia trzeciego zstąpi Wiekuisty, przed oczyma całego ludu, na górę Synai. ",
        "18_Chapter, 11_Verse": "I odgraniczysz lud w około i powiesz: strzeżcie się wstępować na górę, albo dotykać się stoku jej; ktoby dotknął się góry, stracony będzie. ",
        "18_Chapter, 12_Verse": "Niechaj nie tknie się jej ręka, bo zostanie ukamionowanym lub zastrzelonym; bądź to bydlę, bądź człowiek, żywym nie zostanie gdy ozwie się przeciągły głos rogu a chciał wnijść na górę. ",
        "18_Chapter, 13_Verse": "I zstąpił Mojżesz z góry do ludu, i przygotował lud; i wyprali szaty swoje. ",
        "18_Chapter, 14_Verse": "I rzekł do ludu: \"Bądźcie gotowi na trzeci dzień; nie przystępujcie do kobiety.\" ",
        "18_Chapter, 15_Verse": "I stało się dnia trzeciego, z nastaniem poranku, że były gromy i błyskawice, i obłok gęsty nad górą, i głos trąby potężny bardzo; a zadrżał wszystek lud, który był w obozie. ",
        "18_Chapter, 16_Verse": "I wyprowadził Mojżesz lud naprzeciw Boga z obozu; a uszykowali się u stóp góry. ",
        "18_Chapter, 17_Verse": "A góra Synai dymiła się cała, przeto iż zstąpił na nią Wiekuisty w ogniu; i wznosił się dym z niej jakoby dym z topielni, i trzęsła się cała góra bardzo. ",
        "18_Chapter, 18_Verse": "A głos trąby wzmagał się coraz silniej; Mojżesz przemawiał, a Bóg odpowiadał mu gromem. ",
        "18_Chapter, 19_Verse": "I zstąpił Wiekuisty na górę Synai, na szczyt góry; i zawezwał Wiekuisty Mojżesza na szczyt góry, i wstąpił Mojżesz. ",
        "18_Chapter, 20_Verse": "I rzekł Wiekuisty do Mojżesza: \"Znijdź, przestrzeż lud, aby się nie porywał do Wiekuistego, aby widzieć, bo padłoby zeń mnóstwo. ",
        "18_Chapter, 21_Verse": "A także kapłani, którzy przystępują do Wiekuistego, niech się przygotują, aby nie poraził ich Wiekuisty.\" ",
        "18_Chapter, 22_Verse": "I rzekł Mojżesz do Wiekuistego: \"Nie może lud wstąpić na górę Synai, gdyż Ty przestrzegłeś nas mówiąc: odgranicz górę, a poświęć ją.\" ",
        "18_Chapter, 23_Verse": "I rzekł doń Wiekuisty: \"Idź, znijdź, a wstąpisz potém - ty i Ahron z tobą; a kapłani i lud - żeby się nie porywali by wstąpić do Wiekuistego, aby nie poraził ich!\" ",
        "18_Chapter, 24_Verse": "I zeszedł Mojżesz do ludu i powiedział im to. ",
        "19_Chapter, 0_Verse": "I wygłosił Bóg wszystkie słowa te, i rzekł: ",
        "19_Chapter, 1_Verse": "\"Jam Wiekuisty, Bóg twój, którym cię wywiódł z ziemi Micraim, z domu niewolników. ",
        "19_Chapter, 2_Verse": "Nie będziesz miał bogów cudzych przed obliczem Mojém. ",
        "19_Chapter, 3_Verse": "Nie uczynisz sobie posągu, ani żadnego obrazu tego, co na niebie wysoko, i co na ziemi nizko, i co w wodzie poniżej ziemi. ",
        "19_Chapter, 4_Verse": "Nie będziesz się im korzył, ani służył im; gdyż Ja Wiekuisty, Bóg twój, Bóg żarliwy, pomny winy ojców na synach, na wnukach i prawnukach tych, którzy Mnie nienawidzą; ",
        "19_Chapter, 5_Verse": "A świadczący miłosierdzie tysiącom, gwoli tym, którzy Mnie miłują i przestrzegają przykazań Moich. ",
        "19_Chapter, 6_Verse": "Nie wzywaj imienia Wiekuistego, Boga twojego, do fałszu! Gdyż nie przepuści Wiekuisty temu, który wzywa imię Jego do fałszu. ",
        "19_Chapter, 7_Verse": "Pamiętaj na dzień Sabbatu, abyś go święcił. ",
        "19_Chapter, 8_Verse": "Sześć dni pracuj, i wykonywaj wszelką robotę twoję; ",
        "19_Chapter, 9_Verse": "Ale dzień siódmy Sabbat Wiekuistemu, Bogu twojemu: nie czyń żadnej roboty, ani ty, ani syn, ani córka, ani sługa, ani służebnica twoja, ani bydło twoje, ani przychodzień, który w bramach twoich. ",
        "19_Chapter, 10_Verse": "Gdyż w sześciu dniach stworzył Wiekuisty niebo i ziemię, morze i wszystko, co w nich, a odpoczął dnia siódmego. Przeto pobłogosławił Wiekuisty dzień siódmy i poświęcił go. ",
        "19_Chapter, 11_Verse": "Czcij ojca twego i matkę twoję, aby się przedłużyły dni twoje na ziemi, którą Wiekuisty, Bóg twój, da tobie. ",
        "19_Chapter, 12_Verse": "Nie zabijaj. Nie łam małżeńskiej wiary. Nie kradnij. Nie dawaj przeciw bliźniemu twemu świadectwa fałszywego. ",
        "19_Chapter, 13_Verse": "Nie pożądaj domu bliźniego twego; nie pożądaj żony bliźniego twojego, - ani sługi jego, ani służebnicy, ani wołu, ani osła jego, ani niczego, co do bliźniego twego należy.\" ",
        "19_Chapter, 14_Verse": "A lud cały widział gromy i płomienie, i głos trąby, i górę dymiącą się; i widział to lud i cofnął się struchlały, i stanął zdaleka. ",
        "19_Chapter, 15_Verse": "I rzekli do Mojżesza: \"Mów ty z nami, a będziemy słuchali; a niech nie przemawia do nas Bóg, abyśmy nie pomarli.\" ",
        "19_Chapter, 16_Verse": "I rzekł Mojżesz do ludu: \"Nie obawiajcie się; gdyż aby doświadczyć was przyszedł Bóg, i aby była bojaźń Jego przed obliczem waszém, abyście nie grzeszyli.\" ",
        "19_Chapter, 17_Verse": "I stanął lud z daleka; a Mojżesz przystąpił do mgły, gdzie był Bóg. ",
        "19_Chapter, 18_Verse": "I rzekł Wiekuisty do Mojżesza: \"Tak powiesz synom Israela: wyście widzieli żem z nieba przemawiał do was! ",
        "19_Chapter, 19_Verse": "Nie ustanawiajcie nic przy Mnie; bożków srebrnych i bożków złotych nie czyńcie sobie. ",
        "19_Chapter, 20_Verse": "Ofiarnicę z ziemi wystawisz dla Mnie, a ofiarować będziesz na niej całopalenia twoje i ofiary okupne twoje, owce, i woły twoje. W każdem miejscu w którém oznajmię imię Moje, przyjdę do ciebie i pobłogosławię cię. ",
        "19_Chapter, 21_Verse": "A jeżeli ofiarnicę kamienną wystawisz Mi, nie stawiaj jej z ciosu; bo jeżeliś topór twój podniósł na nią, znieważyłeś ją. ",
        "19_Chapter, 22_Verse": "I nie będziesz wchodził po stopniach na ofiarnicę Moję, aby nie odkryła się nagość twoja na niej!\" ",
        "20_Chapter, 0_Verse": "A oto są prawa, które przedstawisz im: ",
        "20_Chapter, 1_Verse": "Gdy kupisz niewolnika ibrejskiego, sześć lat niechaj służy, a siódmego wyjdzie na wolność, darmo. ",
        "20_Chapter, 2_Verse": "Jeżeli sam jeden przyszedł, sam jeden niechaj wyjdzie; jeżeliby zaś był żonaty, niechaj wyjdzie i żona jego z nim. ",
        "20_Chapter, 3_Verse": "Jeżeli mu pan jego dał żonę, a urodziła mu synów albo córki; żona z dziećmi swemi zostaną przy panu jej, a on wyjdzie sam jeden. ",
        "20_Chapter, 4_Verse": "Jeżeliby zaś powiedział niewolnik: miłuję pana mojego; żonę i dzieci moje; nie wyjdę na wolność; ",
        "20_Chapter, 5_Verse": "Tedy przywiedzie go pan jego przed sędziów, a postawi go u drzwi, albo u odrzwia, i przekole mu pan jego ucho szydłem, i będzie mu służył na zawsze. ",
        "20_Chapter, 6_Verse": "A jeżeliby zaprzedał mąż córkę swą na służebnicę; to nie wyjdzie ona jako wychodzą niewolnicy. ",
        "20_Chapter, 7_Verse": "Jeżeli nie znajduje upodobania w oczach pana swojego, który był przeznaczył ją dla siebie, to niechaj jej pomoże się wykupić; obcym ludziom nie jest mocen ją sprzedać, wzgardziwszy nią. ",
        "20_Chapter, 8_Verse": "A jeżeli ją dla syna swego przeznaczy; to niechaj wedle prawa dziewic postępuje z nią. ",
        "20_Chapter, 9_Verse": "A jeżeliby inną wziął dla niego; tedy pożywienia, odzieży i małżeńskiego pożycia jej nie pozbawi. ",
        "20_Chapter, 10_Verse": "A jeżeliby trzech tych (warunków) nie dopełnił jej, to wyjdzie darmo, bez wykupu. ",
        "20_Chapter, 11_Verse": "Kto pobije człowieka na śmierć, śmiercią ukarany będzie. ",
        "20_Chapter, 12_Verse": "Lecz kto nie czychał, ale Bóg nadarzył tak pod rękę jego - to wyznaczę ci miejsce dokąd ma uciec. ",
        "20_Chapter, 13_Verse": "Jeżeliby zaś kto godził na bliźniego, a zabił go zdradziecko; od ołtarza Mojego weźmiesz go na stracenie. ",
        "20_Chapter, 14_Verse": "Kto uderzy ojca swojego, albo matkę swoję; śmiercią ukarany będzie. ",
        "20_Chapter, 15_Verse": "A kto wykradnie człowieka, - czy sprzedał go, czy znajduje się w mocy jego - śmiercią karanym będzie. ",
        "20_Chapter, 16_Verse": "A kto przeklina ojca swojego, albo matkę swoję; śmiercią ukaranym będzie. ",
        "20_Chapter, 17_Verse": "A gdy pokłócą się ludzie, a uderzy jeden drugiego kamieniem, albo pięścią, i nie umrze, ale zapadnie na łoże; ",
        "20_Chapter, 18_Verse": "To jeżeliby powstał, a przechadzał się po ulicy o kuli swej, - uwolnionym będzie uderzający; wszakże za zmarnowanie czasu go wynagrodzi, i da go zupełnie wyleczyć. ",
        "20_Chapter, 19_Verse": "A jeżeliby kto pobił niewolnika swojego, albo służebnicę swoję kijem, i umarliby pod ręką jego; niech pomszczoném to będzie. ",
        "20_Chapter, 20_Verse": "Wszakże, gdyby dzień, albo dwa dni przeżył: nie należy brać pomsty, bo to pieniądz jego. ",
        "20_Chapter, 21_Verse": "Gdy się wadzić będą ludzie, a uderzy kto kobietę brzemienną, tak że poronionym będzie płód jej, inny zaś wypadek nie zajdzie; tedy poniesie karę pieniężną, jaką nałoży na niego mąż tej kobiety, albo zapłaci wedle wyroku sędziów. ",
        "20_Chapter, 22_Verse": "(Jeżeli zaś zajdzie wypadek; tedy ustanowisz życie za życie): ",
        "20_Chapter, 23_Verse": "Jeżeli oko - za oko; jeżeli ząb - za ząb; jeżeli ręka - za rękę; jeżeli noga - za nogę; ",
        "20_Chapter, 24_Verse": "Jeżeli opalenizna - za opaleniznę; jeżeli rana - za ranę; jeżeli siniec - za siniec. ",
        "20_Chapter, 25_Verse": "Jeżeli uderzy kto w oko niewolnika swego, albo w oko służebnicy swojej, i uszkodzi je; to wypuści go na wolność za oko jego. ",
        "20_Chapter, 26_Verse": "Także jeżeli ząb niewolnika swojego, albo ząb służebnicy swojej wybije; to wypuści go na wolność za ząb jego. ",
        "20_Chapter, 27_Verse": "Jeżeli zabodzie wół mężczyznę, albo kobietę, na śmierć; to należy ukamionować wołu, i nie jeść mięsa jego; a właściciel wołu - wolny. ",
        "20_Chapter, 28_Verse": "Wszakże, jeżeli to wół bodliwy od wczoraj i zawczoraj, i ostrzeżono właściciela jego, a nie strzegł go, i zabił mężczyznę, albo kobietę: to będzie wół ukamionowany, a nadto i właściciel jego stracony. ",
        "20_Chapter, 29_Verse": "Jeżeliby wszakże pokutę włożono na niego; da wtedy okup duszy swojej, jakikolwiek nałożony nań zostanie. ",
        "20_Chapter, 30_Verse": "Czy chłopca zabodzie, czy dziewczynę zabodzie: podług tegoż prawa postąpioném będzie z nim. ",
        "20_Chapter, 31_Verse": "Jeżeliby niewolnika zabódł wół, albo służebnicę - srebra trzydzieści szeklów da panu ich, a wół ukamionowany będzie. ",
        "20_Chapter, 32_Verse": "A jeżeliby kto otworzył jamę, albo gdyby kto wykopał studnię, i nie przykrył jej, a wpadłby tam wół albo osieł: ",
        "20_Chapter, 33_Verse": "To niechaj winny za studnię zapłaci; pieniądze niechaj zwróci właścicielowi jego; a zabity niechaj należy do niego. ",
        "20_Chapter, 34_Verse": "Gdyby czyj wół ubódł wołu sąsiada, a zdechłby: to sprzedadzą wołu żywego, i podzielą się ceną jego; a także zabitym podzielą się. ",
        "20_Chapter, 35_Verse": "Ale jeżeli było wiadomo, że to wół bodliwy od wczoraj i zawczoraj, a nie strzegł go właściciel jego - to powinien oddać wołu za wołu; a zabity niechaj należy do niego. ",
        "20_Chapter, 36_Verse": "Jeżeliby kto ukradł wołu, albo jagnię, i zarznął je albo je sprzedał, - to pięć wołów odda za wołu, a cztery owce za jagnię. ",
        "21_Chapter, 0_Verse": "Jeżeli w podkopie schwytanym będzie złodziej, a pobitym zostanie na śmierć; nie będzie o niego winy krwi. ",
        "21_Chapter, 1_Verse": "Jeżeli zaś świeciło słońce nad nim, to jest o niego wina krwi. Zapłatą niechaj się opłaci; a jeżeli nic nie ma, sprzedany będzie za kradzież swoję. ",
        "21_Chapter, 2_Verse": "Jeżeli znalezioną będzie w ręku jego kradzież: bądź wół, bądź osieł, bądź jagnię, jeszcze żywe, - to w dwójnasób zapłaci. ",
        "21_Chapter, 3_Verse": "Gdy spasie kto pole albo winnicę, a puści bydło swoje, aby się pasło na polu cudzém, - najlepszém z pola swojego albo najlepszém z winnicy swojej niechaj zapłaci. ",
        "21_Chapter, 4_Verse": "Gdy wyniknie ogień i zajmie ciernie, a spali się sterta albo zboże na pniu, albo pole - to zapłaci ten który wzniecił pożar. ",
        "21_Chapter, 5_Verse": "Jeżeli powierzy kto bliźniemu swemu pieniądze, albo naczynia do przechowania, a wykradzioném to zostanie z domu tego człowieka, - jeżeli wykryty zostanie złodziej, zapłaci tenże w dwójnasób. ",
        "21_Chapter, 6_Verse": "Jeżeliby zaś wykrytym nie został złodziej, - to stawi się pan domu przed sędziów, z tém, że nie wyciągnął ręki swojej na własność bliźniego swego. ",
        "21_Chapter, 7_Verse": "O każdy przedmiot sprzeniewierzenia, o wołu, o osła, o jagnię, o szatę, o każdą zgubę, o której ktokolwiek powié, że to taka, - przed sędziów przyjdzie sprawa obudwu: Kogo skażą sędziowie, zapłaci w dwójnasób bliźniemu swemu. ",
        "21_Chapter, 8_Verse": "Jeżeli kto odda bliźniemu swemu osła, albo wołu, albo jagnię, albo inne bydlę na chowanie, a zdechnie, albo okaleczoném zostanie, albo zabraném, a nikt nie widział. ",
        "21_Chapter, 9_Verse": "Przysięga Wiekuistego będzie między obudwoma: czy nie wyciągnął ręki swej na własność bliźniego swego; i przyjmie ją właściciel jej, a ów płacić nie będzie. ",
        "21_Chapter, 10_Verse": "Ale jeżeli mu skradzioném zostanie, powinien zapłacić właścicielowi jego. ",
        "21_Chapter, 11_Verse": "Jeżeli zaś rozszarpaném zostało, przedstawi je jako dowód: - za rozszarpane nie płaci. ",
        "21_Chapter, 12_Verse": "A gdyby kto pożyczył od bliźniego swego, a okaleczałoby, albo zdechło: jeżeli właściciel jego nie był przytém, to powinien zapłacić. ",
        "21_Chapter, 13_Verse": "Jeżeli zaś właściciel jego był przytém, - to płacić nie powinien. Jeżeli wynajętém jest, to wchodzi to w miejsce jego wynagrodzenia. ",
        "21_Chapter, 14_Verse": "Jeżeliby kto uwiódł dziewicę nie zaręczoną, i spałby z nią, to dawszy jej wiano, pojmie ją sobie za żonę. ",
        "21_Chapter, 15_Verse": "A jeżeli nie zechce ojciec jej wydać ją za niego, to niech odważy srebra, stosownie do wiana dziewic. ",
        "21_Chapter, 16_Verse": "Wróżki przy życiu nie zostawisz. ",
        "21_Chapter, 17_Verse": "Ktoby obcował ze zwierzęciem, śmiercią karany będzie. ",
        "21_Chapter, 18_Verse": "Kto ofiaruje bogom, oprócz Wiekuistemu, Jedynemu, wytępionym będzie. ",
        "21_Chapter, 19_Verse": "Cudzoziemca nie będziesz krzywdził, ani uciskał go; bo cudzoziemcami byliście w ziemi Micraim. ",
        "21_Chapter, 20_Verse": "Żadnej wdowy, ani sieroty, gnębić nie będziecie. ",
        "21_Chapter, 21_Verse": "Jeżeli kogo gnębić będziesz, - a wszak gdy zawoła do Mnie, wysłucham wołanie jego: ",
        "21_Chapter, 22_Verse": "Tedy wspłonie gniew Mój, a zabiję was mieczem, i będą żony wasze wdowami, a dzieci wasze sierotami. ",
        "21_Chapter, 23_Verse": "Jeżeli pieniędzy pożyczysz któremukolwiek z ludu Mojego, biednemu przy tobie; nie postępuj z nim jako lichwiarz; nie nakładajcie nań lichwy. ",
        "21_Chapter, 24_Verse": "Jeżeli weźmiesz w zastaw okrycie bliźniego twego, przed zachodem słońca zwrócisz mu je. ",
        "21_Chapter, 25_Verse": "Bo ono przykryciem jego jedyném, ono odzieniem ciała jego; pod czemże się położy? I stanie się, że gdyby zawołał do Mnie, wszak wysłucham; bom Ja miłosierny! ",
        "21_Chapter, 26_Verse": "Sędziom nie będziesz złorzeczył, a księcia ludu twego nie przeklinaj. ",
        "21_Chapter, 27_Verse": "Z pełnią ziarna i płynów twoich nie ociągaj się; pierworodnego z synów twoich oddasz Mi. ",
        "21_Chapter, 28_Verse": "Tak samo uczynisz z wołem twoim, z owcą twoją; siedm dni niechaj będzie przy matce swojej, ósmego dnia oddasz je Mnie. ",
        "21_Chapter, 29_Verse": "Ludźmi świętymi bądźcie Mi: mięsa, rozszarpanego w polu nie jadajcie; - dla psa rzućcie je.\" ",
        "22_Chapter, 0_Verse": "Nie rozsiewaj wieści kłamliwej; nie łącz ręki twojej ze złoczyńcą, aby być świadkiem bezprawia. ",
        "22_Chapter, 1_Verse": "Nie bądź za większością ku złemu i nie oświadczaj się w sporze aby się skłaniać ku większości, aby uchylić prawo. ",
        "22_Chapter, 2_Verse": "I biednego nie uwzględniaj w sporze jego. ",
        "22_Chapter, 3_Verse": "Jeżeli napotkasz wołu wroga twojego, albo osła jego zbłąkanego, niezwłocznie sprowadź go do niego. ",
        "22_Chapter, 4_Verse": "Jeżeli zobaczysz osła nieprzyjaciela twego, który legł pod brzemieniem swojém, a chciałbyś się usunąć od rozjuczenia go; niezwłocznie rozjucz go, wespół z nim. ",
        "22_Chapter, 5_Verse": "Nie skrzywiaj prawa ubogiego twego w sporze jego. ",
        "22_Chapter, 6_Verse": "Od orzeczenia fałszywego stroń, a niewinnego i prawego nie zabijaj; bo nie uniewinnię występnego. ",
        "22_Chapter, 7_Verse": "A wziątku nie bierz; bo wziątek zaślepia widzących i przekręca słowa sprawiedliwych. ",
        "22_Chapter, 8_Verse": "Cudzoziemca nie uciskaj; wszak wyście świadomi stanu duszy cudzoziemca, bo cudzoziemcami byliście w ziemi Micraim; ",
        "22_Chapter, 9_Verse": "Sześć lat obsiewaj ziemię twoję, i zbieraj płody jej. ",
        "22_Chapter, 10_Verse": "A siódmego zaniechasz ją; - zapuść ją, aby żywili się biedni ludu twego, a pozostałém po nich niech pożywi się zwierz polny: Tak postąpisz z winnicą twoją, z oliwnicą twoją. ",
        "22_Chapter, 11_Verse": "Sześć dni wykonywaj czynności twoje, a dnia siódmego odpoczywaj, aby wypoczął wół twój i osieł twój, i żeby wytchnął syn niewolnicy twej i cudzoziemiec. ",
        "22_Chapter, 12_Verse": "A we wszystkiém, com wam powiedział, bądźcie ostrożni; a imienia bogów cudzych nie wspominajcie: niech słyszaném nie będzie w ustach twoich! ",
        "22_Chapter, 13_Verse": "Trzy razy obchodzić Mi będziesz święto do roku. ",
        "22_Chapter, 14_Verse": "Święta przaśników przestrzegaj: siedm dni będziesz jadał przaśniki, - jakem ci przykazał, w oznaczonym czasie miesiąca kłosów; gdyż w nim wyszedłeś z Micraim. A niech nie ukażą się przed obliczem Mojém z próżną ręką. ",
        "22_Chapter, 15_Verse": "I święta żniwa, pierwocin plonów twoich, tego coś wysiał na polu; i - święta zbiorów z końcem roku, gdy zbierzesz plony twoje z pola. ",
        "22_Chapter, 16_Verse": "Trzy razy do roku ukaże się cały twój ród męzki przed obliczem Pana Wiekuistego. ",
        "22_Chapter, 17_Verse": "Nie rozlewaj wobec kiszonego, krwi ofiary Mojej, ani ma przeleżeć tłuszcz świątecznej Mej ofiary do rana. ",
        "22_Chapter, 18_Verse": "Najwcześniejsze z pierwocin ziemi twojej przyniesiesz do domu Wiekuistego, Boga twojego. Nie będziesz gotował koźlęcia w mleku matki jego. ",
        "22_Chapter, 19_Verse": "Oto Ja wysyłam anioła przed tobą, aby cię strzegł na drodze, i aby cię zaprowadził na miejsce, które przygotowałem. ",
        "22_Chapter, 20_Verse": "Strzeż się go, a słuchaj głosu jego; nie sprzeciwiaj mu się, bo nieprzebaczy grzechu waszego, gdyż imię Moje w nim. ",
        "22_Chapter, 21_Verse": "Ale jeżeli słuchać będziesz głosu jego i spełnisz wszystko co powiem; tedy wrogować będę wrogom twoim, i gnębić gnębicieli twoich. ",
        "22_Chapter, 22_Verse": "Gdy pójdzie anioł Mój przed tobą, i zaprowadzi cię do Emorejczyka i Chittejczyka, i Peryzejczyka i Kanaanejczyka, do Chiwity i Jebusyty, a wytępię ich: ",
        "22_Chapter, 23_Verse": "Tedy nie korz się bogom ich, ani służ im, ani czyń według spraw ich; lecz zburzysz je, i skruszysz. ",
        "22_Chapter, 24_Verse": "A służcie Wiekuistemu, Bogu waszemu, a pobłogosławi On chléb twój i wodę twoję, i oddalę choroby z pośród ciebie. ",
        "22_Chapter, 25_Verse": "Nie będzie roniącej ani niepłodnej w kraju twoim; liczby dni twoich dopełnię. ",
        "22_Chapter, 26_Verse": "Strach Mój poszlę przed tobą, i strwożę cały lud przeciw któremu pójdziesz, i zwrócę wszystkich wrogów twoich grzbiet do ciebie. ",
        "22_Chapter, 27_Verse": "Wyszlę téż szerszenie przed tobą i wypędzą Chywitę, i Kanaanejczyka i Chittejczyka przed tobą. ",
        "22_Chapter, 28_Verse": "Nie wypędzę go przed tobą w jednym roku, aby nie zamieniła się ziemia w pustynię, i nie namnożył się przeciw tobie zwierz dziki. ",
        "22_Chapter, 29_Verse": "Powoli wypędzę go przed obliczem twojém, aż się rozplenisz i zawładniesz tą ziemią. ",
        "22_Chapter, 30_Verse": "I ustanowię granicę twoję od morza Sitowego do morza Pelisztów, a od puszczy aż do rzeki; bo oddam w ręce wasze mieszkańców tej ziemi, i wypędzisz ich z przed oblicza twojego. ",
        "22_Chapter, 31_Verse": "Nie zawieraj ani z nimi, ani z bogami ich przymierza. ",
        "22_Chapter, 32_Verse": "Niech nie mieszkają w ziemi twojej, aby nie uwiedli cię do grzechu przeciw Mnie; bo jeżeli będziesz służył bogom ich, to będzie ci to matnią.\" ",
        "23_Chapter, 0_Verse": "A do Mojżesza rzekł: Podejdź ku Wiekuistemu, ty i Ahron, Nadab i Abihu, i siedmdziesięciu ze starszyzny Israela; a wy ukłonicie się zdala. ",
        "23_Chapter, 1_Verse": "I przystąpi Mojżesz sam do Wiekuistego, oni zaś niech się nie zbliżą; lud téż niech nie wejdzie z nim.\" ",
        "23_Chapter, 2_Verse": "I przyszedł Mojżesz i opowiedział ludowi wszystkie słowa Wiekuistego i wszystkie prawa; i odpowiedział cały lud jednogłośnie, mówiąc: \"Wszystkie słowa, które wyrzekł Wiekuisty spełnim!\" ",
        "23_Chapter, 3_Verse": "I spisał Mojżesz wszystkie słowa Wiekuistego, i wstał rano, i wystawił ofiarnicę u stóp góry i dwanaście słupów, stosownie do dwunastu pokoleń Israelskich. ",
        "23_Chapter, 4_Verse": "I posłał młodzieńców z synów Israela i ofiarowali całopalenia i zarzynali ofiary opłatne Wiekuistemu, - woły. ",
        "23_Chapter, 5_Verse": "I wziąwszy Mojżesz połowę krwi, wlał w czasze, a drugą połową krwi pokropił ofiarnicę. ",
        "23_Chapter, 6_Verse": "I wziął księgę przymierza i przeczytał przed uszy ludu; i rzekli: \"Wszystko co powiedział Wiekuisty spełnimy i usłuchamy.\" ",
        "23_Chapter, 7_Verse": "I wziąwszy Mojżesz krew, pokropił lud, i rzekł: \"Oto krew przymierza, które zawarł Wiekuisty z wami, co do wszystkich tych słów.\" ",
        "23_Chapter, 8_Verse": "I wstąpił Mojżesz i Ahron, Nadab i Abihu, i siedmdziesięciu ze starszyzny Israela. ",
        "23_Chapter, 9_Verse": "I widzieli Boga Israela, mianowicie pod stopami Jego jakoby wyrób z najjaśniejszego szafiru, a jako samo niebo w czystości. ",
        "23_Chapter, 10_Verse": "A na wybrańców syna Israela nie wyciągnął ręki Swojej. I oglądali oni Boga, i - jedli i pili. ",
        "23_Chapter, 11_Verse": "I rzekł Wiekuisty do Mojżesza: \"Podejdź ku Mnie na górę, i zostań tam; a dam ci tablice kamienne z nauką i przykazaniami, które napisałem, aby nauczać ich.\" ",
        "23_Chapter, 12_Verse": "I powstał Mojżesz i Jehoszua, sługa jego, i wstąpił Mojżesz na górę Bożą. ",
        "23_Chapter, 13_Verse": "A do starszych rzekł: \"Oczekujcie nas tu, póki nie powrócim do was; a oto Aharon i Chur z wami: Ktoby miał sprawę niech uda się do nich.\" ",
        "23_Chapter, 14_Verse": "I wstąpił Mojżesz na górę, i zakrył obłok górę. ",
        "23_Chapter, 15_Verse": "I przebywał majestat Wiekuistego na górze Synai, a okrywał ją obłok przez sześć dni; i wezwał On Mojżesza dnia siódmego zpośród obłoku. ",
        "23_Chapter, 16_Verse": "A widok majestatu Wiekuistego, jakoby ogień pożerający na szczycie góry, przed oczyma synów Israela. ",
        "23_Chapter, 17_Verse": "I wszedł Mojżesz w środek obłoku, i wstąpił na górę: i przebył Mojżesz na górze czterdzieści dni i czterdzieści nocy. ",
        "24_Chapter, 0_Verse": "I oświadczył Wiekuisty Mojżeszowi i rzekł: ",
        "24_Chapter, 1_Verse": "\"Powiedz synom Israela, aby zebrali Mi daninę; od każdego człowieka, którego pobudzi serce jego, przyjmiecie daninę Moję. ",
        "24_Chapter, 2_Verse": "A oto danina, którą przyjmować wam od nich: złoto, srebro, i miedź; ",
        "24_Chapter, 3_Verse": "I błękit, i purpurę, i karmazyn, i bisior, i wełnę kozią; ",
        "24_Chapter, 4_Verse": "I skóry baranie, czerwono barwione, i skóry borsucze, i drzewo akacyowe; ",
        "24_Chapter, 5_Verse": "Oliwę do świecznika, korzenie na olejek namaszczenia, i na kadzidło wonne; ",
        "24_Chapter, 6_Verse": "Kamienie onyksowe i kamienie oprawne, dla naramiennika i napierśnika. ",
        "24_Chapter, 7_Verse": "I wystawią Mi świątynię, abym zamieszkał w pośród nich. ",
        "24_Chapter, 8_Verse": "Ze wszystkiém tak, jako pokażę tobie, - pierwowzór przybytku i pierwowzór wszystkich naczyń jego, - tak i wykonacie. ",
        "24_Chapter, 9_Verse": "I zrobią arkę z drzewa akacyowego: dwa i pół łokcia długość jej, półtora łokcia szerokość jej, a półtora łokcia wysokość jej. ",
        "24_Chapter, 10_Verse": "I powleczesz ją złotem czystém, - z wewnątrz i z zewnątrz powleczesz ją; a zrobisz nad nią wieniec złoty w około. ",
        "24_Chapter, 11_Verse": "Odlejesz téż dla niej cztery pierścienie złote i przytwierdzisz je do czterech węgłów jej: dwa pierścienie do boku jej jednego, i dwa pierścienie do boku jej drugiego; ",
        "24_Chapter, 12_Verse": "I zrobisz drążki z drzewa akacyowego i powleczesz je złotem; ",
        "24_Chapter, 13_Verse": "I włożysz drążki te do pierścieni po bokach arki, dla uniesienia arki niemi. ",
        "24_Chapter, 14_Verse": "W pierścieniach arki powinny pozostać drążki: nie mają być odejmowane od niej. ",
        "24_Chapter, 15_Verse": "A umieścisz w arce tej świadectwo, które dam tobie. ",
        "24_Chapter, 16_Verse": "I zrobisz wieko ze złota czystego - dwa i pół łokcia długość jego, a półtora łokcia szerokość jego. ",
        "24_Chapter, 17_Verse": "I wykonasz dwa cheruby złote, - kutej roboty wykonasz je na obu brzegach wieka. ",
        "24_Chapter, 18_Verse": "A wykonasz cheruba jednego na brzegu z jednej strony, a cheruba drugiego na brzegu z drugiej strony; wystającymi z wieka wykonacie cheruby, po obu brzegach jego. ",
        "24_Chapter, 19_Verse": "A niech będą to cheruby o rozpostartych w górę skrzydłach, okrywające skrzydłami swemi wieko, a twarzami swojemi zwrócone jeden ku drugiemu: ku wieku niechaj będą twarze cherubów. ",
        "24_Chapter, 20_Verse": "I położysz wieko na wierzch arki; w arce zaś umieścisz świadectwo, które dam tobie. ",
        "24_Chapter, 21_Verse": "A stawiać się będę dla ciebie tam, i przemawiać do ciebie z ponad wieka, z pośród dwu cherubów, co nad arką świadectwa, o wszystkiém, co ci polecę do synów Israela. ",
        "24_Chapter, 22_Verse": "Sporządzisz téż stół z drzewa akacyowego, - dwa łokcie długość jego, łokieć szerokość jego, a półtora łokcia wysokość jego; ",
        "24_Chapter, 23_Verse": "I powleczesz go złotém czystém, a uczynisz doń wieniec złoty w około. ",
        "24_Chapter, 24_Verse": "Zrobisz téż w około niego listwę na piędź szeroką i wieniec złoty w około listwy. ",
        "24_Chapter, 25_Verse": "I zrobisz do niego cztery pierścienie złote, i utwierdzisz pierścienie te po czterech rogach, które u czterech nóg jego. ",
        "24_Chapter, 26_Verse": "Przy listwie będą pierścienie te jako osady dla drążków, dla uniesienia stołu. ",
        "24_Chapter, 27_Verse": "A zrobisz drążki te z drzewa akacyowego, i powleczesz je złotem, dla uniesienia stołu. ",
        "24_Chapter, 28_Verse": "I zrobisz misy jego, i czasze i dzbany i kielichy jego, któremi się rozlewa; ze złota czystego zrobisz je. ",
        "24_Chapter, 29_Verse": "I położysz na stół chléb wystawny, przed obliczem Mojém ustawicznie. ",
        "24_Chapter, 30_Verse": "Zrobisz téż świecznik ze złota czystego; kutej roboty ma być świecznik ten; słupiec i pręt jego, kielichy i gałki i kwiaty jego z niego wychodzić powinny. ",
        "24_Chapter, 31_Verse": "A sześć ramion wychodzić ma z boków jego; trzy ramiona świecznika z jednego boku jego, a trzy ramiona świecznika z drugiego boku jego. ",
        "24_Chapter, 32_Verse": "Trzy kielichy, kształtu kwiecia migdału na jedném ramieniu, - z gałką i kwiatem; i trzy kielichy kształtu kwiecia migdału na drugiém ramieniu - z gałką i kwiatem. Tak na sześciu ramionach wychodzących ze świecznika. ",
        "24_Chapter, 33_Verse": "A na samym świeczniku cztery kielichy, kształtu kwiecia migdału z gałkami i kwiatami jego. ",
        "24_Chapter, 34_Verse": "Jedna gałka pod dwoma ramionami jego, i jedna téż gałka pod dwoma ramionami jego, - u sześciu ramion wychodzących ze świecznika. ",
        "24_Chapter, 35_Verse": "Gałki ich i ramiona ich z niego samego wychodzić mają: cały ma być kuty z jednej bryły złota czystego. ",
        "24_Chapter, 36_Verse": "I zrobisz lamp do niego - siedm, tak żeby nasadziwszy lampy jego, one oświecały stronę jego przednią. ",
        "24_Chapter, 37_Verse": "Szczypczyki téż jego i popielniczki jego ze złota czystego. ",
        "24_Chapter, 38_Verse": "Z talentu złota czystego uczynią go wraz ze wszystkiemi temi naczyniami. ",
        "24_Chapter, 39_Verse": "A bacz, uczyń to wedle wzoru, który pokazano ci na górze. ",
        "25_Chapter, 0_Verse": "Przybytek zaś zrobisz z dziesięciu opon, z bisioru kręconego, i z błękitu, i purpury i karmazynu; w cheruby robotą wymyślną wykonasz je. ",
        "25_Chapter, 1_Verse": "Długość opony każdej - dwadzieścia ośm łokci, a szerokość cztery łokcie dla opony każdej; miara jedna dla wszystkich opon. ",
        "25_Chapter, 2_Verse": "Pięć opon będzie spinanych jedna z drugą, - a pięć opon spinanych jedna z drugą. ",
        "25_Chapter, 3_Verse": "I zrobisz pętlice błękitne na kraju jednej opony, przy krańcu spojenia; tak téż zrobisz na kraju opony ostatniej, przy spojeniu drugiém. ",
        "25_Chapter, 4_Verse": "Pięćdziesiąt pętlic zrobisz u opony jednej, a pięćdziesiąt pętlic na krańcu opony, która w spojeniu drugiém; przeciwległe będą pętlice jedna drugiej. ",
        "25_Chapter, 5_Verse": "I zrobisz pięćdziesiąt zapinek złotych, a zepniesz opony jednę z drugą zapinkami: i będzie przybytek całością. ",
        "25_Chapter, 6_Verse": "Zrobisz téż opony z wełny koziej, jako namiot nad przybytkiem; jedenaście opon zrobisz takich. ",
        "25_Chapter, 7_Verse": "Długość opony każdej - trzydzieści łokci, a szerokość cztery łokcie dla opony każdej; miara jedna dla jedenastu opon. ",
        "25_Chapter, 8_Verse": "I zepniesz pięć opon osobno, a sześć opon osobno; i złożysz we dwoje oponę szóstą z przedniej strony namiotu. ",
        "25_Chapter, 9_Verse": "I zrobisz pięćdziesiąt pętlic po kraju opony jednej, krańcowej w spojeniu, i pięćdziesiąt pętlic po kraju opony spojenia drugiego. ",
        "25_Chapter, 10_Verse": "Zrobisz téż zapinek miedzianych pięćdziesiąt, i zawiedziesz zapinki w pętlice, i spoisz namiot, aby był całością. ",
        "25_Chapter, 11_Verse": "A koniec zbywający z opon namiotu, - pół opony zbywającej, - zwiesisz z tylnej strony przybytku. ",
        "25_Chapter, 12_Verse": "A łokieć z jednej, i łokieć z drugiej strony, z nadmiaru długości opon namiotu, zwieszony będzie po bokach namiotu z jednej i z drugiej strony, pokrywając go. ",
        "25_Chapter, 13_Verse": "I zrobisz pokrowiec na namiot ze skór baranich czerwono barwionych - a przykrycie ze skór borsuczych na wierzch. ",
        "25_Chapter, 14_Verse": "I zrobisz bale do przybytku, z drzewa akacyowego, stojące. ",
        "25_Chapter, 15_Verse": "Dziesięć łokci długość bala, a półtora łokcia szerokość bala każdego. ",
        "25_Chapter, 16_Verse": "Po dwa czopy u każdego bala, osadzonych jeden naprzeciw drugiego; tak tedy zrobisz u wszystkich bali przybytku. ",
        "25_Chapter, 17_Verse": "I zrobisz bale te do przybytku: dwadzieścia bali dla strony południowej, po stronie prawej; ",
        "25_Chapter, 18_Verse": "I czterdzieści podsłupi srebrnych sporządzisz pod dwadzieścia tych bali: dwa podsłupia pod bal jeden, do dwóch czopów jego, i dwa podsłupia pod bal drugi, do dwóch czopów jego. ",
        "25_Chapter, 19_Verse": "A na bok drugi przybytku, dla strony północnej, - dwadzieścia bali; ",
        "25_Chapter, 20_Verse": "I czterdzieści podsłupi dla nich srebrnych: dwa podsłupia pod bal jeden, i dwa podsłupia pod bal drugi. ",
        "25_Chapter, 21_Verse": "A na tylną stronę przybytku, ku zachodowi, zrobisz sześć bali; ",
        "25_Chapter, 22_Verse": "A dwa bale zrobisz na węgły przybytku, przy tylnej ścianie. ",
        "25_Chapter, 23_Verse": "I będą przystawały u spodu, i szczelnie przystawały z wierzchu do jednego pierścienia: tak będzie z obydwoma, które na obu węgłach będą. ",
        "25_Chapter, 24_Verse": "I tak będzie ośm bali, a podsłupi ich srebrnych, - szesnaście podsłupi: dwa podsłupia pod bal jeden, i dwa podsłupia pod bal drugi. ",
        "25_Chapter, 25_Verse": "I zrobisz wrzeciądze z drzewa akacyowego: pięć do bali strony przybytku jednej, ",
        "25_Chapter, 26_Verse": "A pięć wrzeciędzy do bali strony przybytku drugiej, i pięć téż wrzeciędzy do bali strony przybytku tylnej, ku zachodowi. ",
        "25_Chapter, 27_Verse": "A wrzeciądz środkowy przez środek bali przechodzić będzie od końca do końca. ",
        "25_Chapter, 28_Verse": "Bale zaś obłożysz złotem, a pierścienie ich zrobisz ze złota jako osady dla wrzeciędzy; obłożysz téż i wrzeciądze złotem. ",
        "25_Chapter, 29_Verse": "I wystawisz przybytek w sposób, jaki ukazano ci na górze. ",
        "25_Chapter, 30_Verse": "I zrobisz téż zasłonę z błękitu, i purpury, i karmazynu i bisioru kręconego; robotą wymyślną wykonasz ją w cheruby. ",
        "25_Chapter, 31_Verse": "A zawiesisz ją na czterech słupach akacyowych, powleczonych złotem, - z haczykami złotemi, - na czterech podsłupiach srebrnych. ",
        "25_Chapter, 32_Verse": "I zawiesisz zasłonę pod zapinkami, i wniesiesz tam, za zasłonę, arkę świadectwa; a przedzielać wam będzie ta zasłona między świątynią a przenajświętszém. ",
        "25_Chapter, 33_Verse": "I umieścisz wieko na arce świadectwa w przenajświętszém. ",
        "25_Chapter, 34_Verse": "I ustawisz stół zewnątrz zasłony, a świecznik naprzeciwko stołu po stronie przybytku ku południowi; stół zaś umieścisz na stronie północnej. ",
        "25_Chapter, 35_Verse": "Sporządzisz téż kotarę do wnijścia namiotu z błękitu, i purpury, i karmazynu i bisioru kręconego, wyrobu wzorzystego. ",
        "25_Chapter, 36_Verse": "A przygotujesz do tej kotary pięć słupów akacyowych, i powleczesz je złotem, - haczyki ich będą złote - i odlejesz do nich pięć podsłupi miedzianych. ",
        "26_Chapter, 0_Verse": "I wystawisz ofiarnicę z drzewa akacyowego, pięć łokci długości, a pięć łokci szerokości: czworograniastą będzie ofiarnica, a trzy łokcie wysokość jej. ",
        "26_Chapter, 1_Verse": "I poczynisz narożniki na czterech węgłach jej: z niej wychodzić będą narożniki jej; i obłożysz ją miedzią. ",
        "26_Chapter, 2_Verse": "I zrobisz garczki do niej dla oczyszczania jej z popiołu, i łopatki, i kropielnice, i widełki, i węglarki do niej; wszystkie naczynia jej wyrobisz z miedzi. ",
        "26_Chapter, 3_Verse": "Przygotujesz téż do niej kratę, roboty siatkowej, z miedzi, a zrobisz u siatki cztery pierścienie miedziane na czterech rogach jej. ",
        "26_Chapter, 4_Verse": "I umieścisz ją pod okoleniem ofiarnicy, u spodu, tak aby sięgała siatka do połowy ofiarnicy. ",
        "26_Chapter, 5_Verse": "I zrobisz drążki do ofiarnicy, - drążki z drzewa akacyowego; a obłożysz je miedzią. ",
        "26_Chapter, 6_Verse": "I wwiedzione będą drążki jej do pierścieni, i będą drążki po obu bokach ofiarnicy, gdy się ją nosić będzie. ",
        "26_Chapter, 7_Verse": "Pustą, z tarcic uczynisz ją; jak pokazano ci na górze, tak niech uczynią. ",
        "26_Chapter, 8_Verse": "I zrobisz dworzec przybytku: po stronie południowej po prawej stronie zapony dworca, z bisioru kręconego, na sto łokci długości z jednej strony. ",
        "26_Chapter, 9_Verse": "Słupów téż do niego dwadzieścia, i podsłupi do nich dwadzieścia z miedzi; haczyki u słupów i klamry do nich ze srebra. ",
        "26_Chapter, 10_Verse": "I takoż po stronie północnej, wzdłuż zapony, będą sto łokci długości; słupów téż do nich dwadzieścia a podsłupi do nich dwadzieścia z miedzi; haczyki u słupów i klamry ich - ze srebra. ",
        "26_Chapter, 11_Verse": "A w szerz dworca ze strony zachodniej, zapon pięćdziesiąt łokci; słupów do nich dziesięć, a podsłupi dziesięć. ",
        "26_Chapter, 12_Verse": "A w szerz dworca ze strony przedniej, ku wschodowi - pięćdziesiąt łokci. ",
        "26_Chapter, 13_Verse": "Piętnaście téż łokci zapony dla jednego skrzydła, słupów ich trzy i podsłupi ich trzy. ",
        "26_Chapter, 14_Verse": "I dla skrzydła drugiego piętnaście łokci zapony; słupów ich trzy i podsłupi ich trzy. ",
        "26_Chapter, 15_Verse": "A do bramy dworca kotary dwadzieścia łokci, z błękitu, i purpury, i karmazynu i bisioru kręconego, wyrobu wzorzystego; słupów do niej cztery i podsłupi cztery. ",
        "26_Chapter, 16_Verse": "Wszystkie słupy dworca w około opatrzone będą klamrami srebrnemi; haczyki do nich ze srebra a podsłupia ich z miedzi. ",
        "26_Chapter, 17_Verse": "Długość dworca - sto łokci, a szerokość - pięćdziesiąt na pięćdziesiąt, a wysokość pięć łokci - z bisioru kręconego; a podsłupia z miedzi. ",
        "26_Chapter, 18_Verse": "Wszystkie naczynia przybytku, do wszelakiego użytku w nim i wszystkie kołki jego, i wszystkie kołki dworca, z miedzi. ",
        "26_Chapter, 19_Verse": "A rozkażesz synom Israela, aby przynosili tobie oliwy z oliwnika, czystej, wytłoczonej, dla oświetlania, dla ciągłego zapalania światła, -  ",
        "26_Chapter, 20_Verse": "W przybytku zboru, zewnątrz zasłony, znajdującej się przed (arką) świadectwa przyrządzać je będzie Ahron albo synowie jego - od wieczora aż do rana przed Wiekuistym. Ustawa to wieczna w potomstwie ich między synami Israela. ",
        "27_Chapter, 0_Verse": "A ty zbliż ku sobie Ahrona, brata twojego, i synów jego z nim, z pośród synów Israela, aby Mi go przysposobić na kapłana: Ahrona, Nadaba i Abihu, Elazara i Ithamara, synów Ahrona. ",
        "27_Chapter, 1_Verse": "A sprawisz szaty święte Ahronowi, bratu twemu, na cześć i na ozdobę. ",
        "27_Chapter, 2_Verse": "Ty téż rozmówisz się z wszystkimi mądrymi sercem, których napełniłem duchem mądrości, - aby zrobili szaty Ahronowi, aby go poświęcić, aby Mi go przysposobić na kapłana. ",
        "27_Chapter, 3_Verse": "A oto szaty, które zrobić mają: Napierśnik, i naramiennik, i płaszcz, i szata spodnia przetykana, zawój i pas. I zrobią szaty te święte Ahronowi, bratu twojemu, i synom jego, aby Mi go przysposobić na kapłana. ",
        "27_Chapter, 4_Verse": "I niechaj wezmą oni złota i błękitu, i purpury i karmazynu, i bisioru. ",
        "27_Chapter, 5_Verse": "I zrobią naramiennik ze złota, z błękitu, i purpury, i karmazynu, i z bisioru kręconego, robotą wymyślną. ",
        "27_Chapter, 6_Verse": "Dwa przyramki, złączone mieć będzie na dwu końcach swoich, aby się tak zawięzywał. ",
        "27_Chapter, 7_Verse": "A pas do przepasania go, będący na nim, jednakiej z nim roboty, przedłużeniem jego będzie, ze złota, błękitu i purpury, karmazynu, i z bisioru kręconego. ",
        "27_Chapter, 8_Verse": "I weźmiesz dwa kamienie onyksu, i wyryjesz na nich imiona synów Israela. ",
        "27_Chapter, 9_Verse": "Sześć z imion ich na kamieniu jednym, a imiona sześciu pozostałych na kamieniu drugim, podług urodzenia ich. ",
        "27_Chapter, 10_Verse": "Robotą rytowników na kamieniu, rzeźbą pieczętarską, wyryjesz na obu kamieniach imiona synów Israela; obwiedzione plecionkami złotemi uczynisz je. ",
        "27_Chapter, 11_Verse": "I wprawisz dwa te kamienie na przyramkach naramiennika, jako kamienie pamiątkowe dla synów Israela: i nosić będzie Ahron imiona ich przed obliczem Wiekuistego na obu ramionach swoich, dla pamięci. ",
        "27_Chapter, 12_Verse": "Zrobisz téż plecionki złote. ",
        "27_Chapter, 13_Verse": "I dwa łańcuszki z czystego złota; kręconemi uczynisz je, robotą plecioną, i przytwierdzisz łańcuszki te sznurkowate do plecionek. ",
        "27_Chapter, 14_Verse": "I zrobisz napierśnik wyroczny; robotą wymyślną, podług roboty naramiennika, zrobisz go: ze złota, błękitu, purpury i karmazynu, i bisioru kręconego zrobisz go. ",
        "27_Chapter, 15_Verse": "Czworograniastym będzie, podwójnym, na piędź długość jego i na piędź szerokość jego. ",
        "27_Chapter, 16_Verse": "I nasadzisz weń wstawki z kamieni, cztery rzędy kamieni; rzędem: rubin, topaz, i szmaragd, - rząd jeden. ",
        "27_Chapter, 17_Verse": "A rząd drugi - karbunkuł, szafir i beryl. ",
        "27_Chapter, 18_Verse": "A rząd trzeci - opal, agat i ametyst. ",
        "27_Chapter, 19_Verse": "A rząd czwarty - chryzolit, onyks i jaspis; osadzone w złocie będą w oprawach swoich. ",
        "27_Chapter, 20_Verse": "A kamieni tych ma być, podług imion synów Israela, dwanaście, podług imion ich; rzeźbą pieczętarską każdy z imieniem swojém, niechaj będzie dla dwunastu pokoleń. ",
        "27_Chapter, 21_Verse": "I zrobisz dla napierśnika łańcuszki graniaste, roboty plecionej, ze złota czystego. ",
        "27_Chapter, 22_Verse": "Zrobisz téż do napierśnika dwa pierścienie złote, i przytwierdzisz dwa te pierścienie do dwóch końców napierśnika. ",
        "27_Chapter, 23_Verse": "I włożysz dwie owe plecionki złote we dwa pierścienie, u końców napierśnika. ",
        "27_Chapter, 24_Verse": "A dwa końce dwóch plecionek przytwierdzisz do dwóch opraw, te zaś przytwierdzisz na dwóch przyramkach naramiennika, z przedniej strony jego. ",
        "27_Chapter, 25_Verse": "Zrobisz téż dwa pierścienie złote, i przyprawisz je do dwóch końców napierśnika, na skraju jego, znajdującego się ze strony naramiennika, na wewnątrz. ",
        "27_Chapter, 26_Verse": "I zrobisz jeszcze dwa pierścienie złote, i przyprawisz je do dwóch przyramek naramiennika, u spodu, z przedniej strony jego, u spojenia jego, nad pasem naramiennika. ",
        "27_Chapter, 27_Verse": "I przywiążą napierśnik pierścieniami jego do pierścieni naramiennika sznurkiem błękitnym, aby został na pasie naramiennika, a nie usuwał się napierśnik od naramiennika. ",
        "27_Chapter, 28_Verse": "I będzie nosił Ahron imiona synów Israela na napierśniku wyrocznym, na sercu swojém, gdy będzie wchodził do świątyni, na pamiątkę przed Wiekuistym, ustawiczną. ",
        "27_Chapter, 29_Verse": "I złożysz na napierśniku wyrocznym Urim i Thummim, i będą na sercu Ahrona, gdy będzie wchodził przed oblicze Wiekuistego; i tak nosić będzie Ahron sąd synów Israela na sercu swojém przed obliczem Wiekuistego ustawicznie. ",
        "27_Chapter, 30_Verse": "I zrobisz płaszcz pod naramiennik, cały z błękitu. ",
        "27_Chapter, 31_Verse": "A będzie otwór dla głowy w środku jego; obwódka téż będzie u otworu jego w około, wyrobu tkackiego, - jak u otworu pancerza będzie u niego, aby się nie rozdzierał. ",
        "27_Chapter, 32_Verse": "I zrobisz na krajach jego granatowe jabłuszka z błękitu, purpury i karmazynu, - na krajach jego w około; a dzwonki złote między niemi, w około. ",
        "27_Chapter, 33_Verse": "Dzwonek złoty i granatowe jabłuszko, po krajach płaszcza, w około. ",
        "27_Chapter, 34_Verse": "A będzie to miał na sobie Ahron podczas służby, aby słyszany był dźwięk od niego, gdy będzie wchodził do świątyni przed oblicze Wiekuistego, i gdy będzie wychodził, aby nie umarł. ",
        "27_Chapter, 35_Verse": "I zrobisz téż diadem ze złota szczerego, a wyryjesz na nim rzeźbą pieczętarską: \"Święte Wiekuistemu.\" ",
        "27_Chapter, 36_Verse": "I przytwierdzisz go na sznurku błękitnym tak, aby był na zawoju; po przedniej stronie zawoju umieszczony będzie. ",
        "27_Chapter, 37_Verse": "A będzie na czole Ahrona i poniesie na sobie Ahron uchybienia za świętości, które poświęcać będą synowie Israela przy wszystkich darach swych świętych. I będzie na czole jego nieustannie dla zjednania im łaski u Wiekuistego. ",
        "27_Chapter, 38_Verse": "I utkasz spodnią szatę z bisioru; także zrobisz zawój z bisioru, a pas zrobisz robotą wzorzystą. ",
        "27_Chapter, 39_Verse": "I dla synów téż Ahrona sprawisz szaty spodnie, i zrobisz dla nich pasy, i mitry sprawisz im, na cześć i na ozdobę. ",
        "27_Chapter, 40_Verse": "A ubierzesz w nie Ahrona, brata twego, i synów jego przy nim, i namaścisz ich, i upełnomocnisz ręce ich, i poświęcisz ich, aby Mi piastowali kapłaństwo. ",
        "27_Chapter, 41_Verse": "I sprawisz im spodnie lniane dla zakrycia nagości ciała; od bioder aż do goleni będą. ",
        "27_Chapter, 42_Verse": "A będą na Ahronie i na synach jego, gdy będą wchodzili do przybytku zboru, albo przystępowali do ofiarnicy dla służby w świątyni, - aby nie ściągnęli na siebie grzechu a nie pomarli. Ustawa to wieczna dla niego i dla potomków jego po nim. ",
        "28_Chapter, 0_Verse": "A oto co masz spełnić nad nimi, aby poświęcić ich, aby Mi piastowali kapłaństwo: weźmiesz cielca jednego, młodego, i dwa barany, bez wady; ",
        "28_Chapter, 1_Verse": "I chleby przaśne, i kołacze przaśne, zaczynione oliwą, i opłatki przaśne, namazane oliwą; z przedniej mąki pszennej zrobisz je. ",
        "28_Chapter, 2_Verse": "I włożysz je w jeden kosz, i przyniesiesz je w tymże koszu, - oraz cielca i dwa barany. ",
        "28_Chapter, 3_Verse": "Ahrona zaś i synów jego przywiedziesz do wejścia przybytku zboru i wykąpiesz ich w wodzie. ",
        "28_Chapter, 4_Verse": "I wziąwszy szaty, obleczesz Ahrona w szatę spodnią i w płaszcz pod naramiennik, i w naramiennik, i w napierśnik, i opaszesz go pasem naramiennika. ",
        "28_Chapter, 5_Verse": "I włożysz zawój na głowę jego, i przytwierdzisz diadem święty na zawoju. ",
        "28_Chapter, 6_Verse": "I wziąwszy olej namaszczenia, polejesz na głowę jego, i namaścisz go. ",
        "28_Chapter, 7_Verse": "Synów téż jego przyprowadzisz i przybierzesz ich w szaty spodnie. ",
        "28_Chapter, 8_Verse": "I przepaszesz ich pasem, - Ahrona i synów jego, - i okryjesz głowy ich mitrami; i będą mieli kapłaństwo podług ustawy wiecznej: i upełnomocnisz rękę Ahrona i rękę synów jego. ",
        "28_Chapter, 9_Verse": "I przywiedziesz cielca przed przybytek zboru, i położą Ahron i synowie jego ręce swoje na głowę cielca. ",
        "28_Chapter, 10_Verse": "I zarzniesz cielca przed obliczem Wiekuistego u wejścia do przybytku zboru. ",
        "28_Chapter, 11_Verse": "A wziąwszy z krwi cielca, pomażesz narożniki ofiarnicy palcem twoim, a całą krew wylejesz u podstawy ofiarnicy. ",
        "28_Chapter, 12_Verse": "I weźmiesz cały tłuszcz pokrywający trzewa i przeponę nad wątrobą, i obie nerki i tłuszcz, który na nich, i puścisz z dymem na ofiarnicy. ",
        "28_Chapter, 13_Verse": "Mięso zaś cielca, i skórę jego, i nieczystość jego, - spalisz w ogniu za obozem: ofiara to zagrzeszna. ",
        "28_Chapter, 14_Verse": "A jednego barana weźmiesz, i położą Ahron i synowie jego ręce swoje na głowę tego barana. ",
        "28_Chapter, 15_Verse": "I zarzniesz barana, i weźmiesz krew jego, i pokropisz ołtarz w około. ",
        "28_Chapter, 16_Verse": "A barana rozłożysz na części jego, i opłóczesz trzewa i golenie jego, i położysz je do części i do głowy jego. ",
        "28_Chapter, 17_Verse": "I puścisz z dymem całego tego barana na ofiarnicy. Całopalenie to Wiekuistemu, wonią przyjemną, ogniową ofiarą Wiekuistemu. ",
        "28_Chapter, 18_Verse": "Poczém weźmiesz barana drugiego, a położy Ahron i synowie jego ręce swoje na głowę barana. ",
        "28_Chapter, 19_Verse": "A zarznąwszy barana weźmiesz nieco krwi jego, i włożysz na chrząstkę ucha Ahrona i na chrząstkę prawego ucha synów jego, i na wielki palec ręki ich prawej, i na wielki palec nogi ich prawej; i pokropisz krwią ofiarnicę w około. ",
        "28_Chapter, 20_Verse": "I weźmiesz ze krwi, która na ofiarnicy, i z oleju namaszczenia, i pokropisz Ahrona i szaty jego, i synów jego, i szaty synów jego z nim; i będą poświęceni on, i szaty jego, i synowie jego, i szaty synów jego z nim. ",
        "28_Chapter, 21_Verse": "I weźmiesz z barana tłuszcz, i ogon, i tłuszcz pokrywający trzewa, i przeponę wątroby, i obie nerki i łój, który na nich, i udziec prawy; - bo to baran upełnomocnienia. ",
        "28_Chapter, 22_Verse": "I bochenek chleba jeden, i kołacz na oliwie jeden, i opłatek jeden z kosza przaśników, który przed Wiekuistym. ",
        "28_Chapter, 23_Verse": "A położywszy to wszystko na dłonie Ahrona, i na dłonie synów jego, stawisz to, jako przedstawienie przed obliczem Wiekuistego. ",
        "28_Chapter, 24_Verse": "I weźmiesz to z ręki ich, i puścisz z dymem na ofiarnicy przy całopaleniu, na woń przyjemną przed Wiekuistym: ogniowa to ofiara Wiekuistemu. ",
        "28_Chapter, 25_Verse": "A wziąwszy mostek z barana upełnomocnienia, przeznaczonego dla Ahrona, stawisz je jako przedstawienie przed obliczem Wiekuistego, a będzie to udziałem twoim. ",
        "28_Chapter, 26_Verse": "I tak poświęcisz mostek przedstawienia i łopatkę podniesienia, które przedstawiono i które podniesiono z barana upełnomocnienia, z tego, co dla Ahrona i co dla synów jego; ",
        "28_Chapter, 27_Verse": "I należeć będą do Ahrona i do synów jego prawem wieczném od synów Israela; bo to podniesieniem jest, a podniesieniem ma zostać od synów Israela, z ofiar ich opłatnych, - podniesienie ich Wiekuistemu. ",
        "28_Chapter, 28_Verse": "A szaty święte Ahrona pozostaną dla synów jego po nim, aby ich namaścić w nich i upełnomocnić niemi ręce ich. ",
        "28_Chapter, 29_Verse": "Siedm dni będzie się w nie odziewał ten z jego synów, który zostanie kapłanem na miejscu jego, który wnijdzie do przybytku zboru dla służby w świątyni. ",
        "28_Chapter, 30_Verse": "Barana zaś upełnomocnienia weźmiesz, i ugotujesz mięso jego na miejscu świętém. ",
        "28_Chapter, 31_Verse": "I jeść będą Ahron i synowie jego mięso onego barana i chléb, który jest w koszu - u wejścia do przybytku zboru. ",
        "28_Chapter, 32_Verse": "I niech jedzą oni to, czém spełniono rozgrzeszenie ich dla upełnomocnienia rąk ich, dla poświęcenia ich: postronny zaś jeść tego nie będzie, bo świętém jest. ",
        "28_Chapter, 33_Verse": "A jeżeliby się co zostało z mięsa upełnomocnienia i z chleba aż do rana; spalisz pozostałe w ogniu: nie należy go jeść, bo świętém jest. ",
        "28_Chapter, 34_Verse": "I postąpisz z Ahronem i z synami jego we wszystkiem tak, jakem polecił tobie: przez siedm dni upełnomacniać ich będziesz. ",
        "28_Chapter, 35_Verse": "Cielca téż zagrzesznego składać będziesz codzień przy oczyszczeniach - i będziesz spełniał ofiary zagrzeszne na ofiarnicy, oczyszczając ją; i namaścisz ją, by ją uświęcić. ",
        "28_Chapter, 36_Verse": "Siedm dni będziesz oczyszczał ofiarnicę i uświęcał ją, - i będzie ofiarnica świętem świętości: cokolwiek dotknie się ofiarnicy uświęconém będzie. ",
        "28_Chapter, 37_Verse": "A oto co będziesz składał na ofiarnicy: jagniąt rocznych dwoje codzień, ustawicznie. ",
        "28_Chapter, 38_Verse": "Jagnię jedno sprawiaj zrana, a jagnię drugie sprawiaj nad wieczorem. ",
        "28_Chapter, 39_Verse": "I dziesiąta część efy mąki przedniej, rozczynionej z czwartą częścią hina oliwy wytłoczonej, a jako zalewkę czwartą część hina wina na jedno jagnię. ",
        "28_Chapter, 40_Verse": "A jagnię drugie będziesz sprawiał nad wieczorem; według dani porannej i według zalewki jej sprawiać ją będziesz, na woń przyjemną, na ofiarę ogniową Wiekuistemu. ",
        "28_Chapter, 41_Verse": "Całopalenie to ustawiczne będzie w pokoleniach waszych, u wejścia do przybytku zboru przed Wiekuistym, gdzie się stawiać będę wam, aby tam mówić z tobą. ",
        "28_Chapter, 42_Verse": "I stawiać się tam będę synom Israela, i będzie poświęcony majestatem Moim. ",
        "28_Chapter, 43_Verse": "I poświęcę przybytek zboru i ofiarnicę; Ahrona zaś i synów jego poświęcę, aby Mi piastowali kapłaństwo. ",
        "28_Chapter, 44_Verse": "I będę przebywał w pośród synów Israela, i będę im Bogiem. ",
        "28_Chapter, 45_Verse": "I poznają, żem Ja Wiekuisty, Bóg ich, którym ich wywiódł z ziemi Micraim, abym przebywał w pośród nich, Ja - Wiekuisty, Bóg ich. ",
        "29_Chapter, 0_Verse": "I wystawisz ołtarz do kadzenia kadzidła; z drzewa akacyowego wystawisz go. ",
        "29_Chapter, 1_Verse": "Łokieć długość jego, a łokieć szerokość jego; czworograniastym będzie, - dwa zaś łokcie wysokość jego; z niego wychodzić będą narożniki jego. ",
        "29_Chapter, 2_Verse": "I obłożysz go złotem czystém, powierzchnię jego, i ściany jego w około, i narożniki jego; i zrobisz do niego wieniec złoty na około. ",
        "29_Chapter, 3_Verse": "Dwa téż pierścienie złote zrobisz poniżej wieńca jego, po obu bokach jego zrobisz je, przy obu kantach jego, i będą to osady dla drążków, dla uniesienia go na nich. ",
        "29_Chapter, 4_Verse": "I zrobisz drążki te z drzewa akacyowego, i powleczesz je złotem. ",
        "29_Chapter, 5_Verse": "I umieścisz go przed zasłoną, co przed arką świadectwa, - naprzeciw wieka, co na arce świadectwa, - gdzie stawiać się będę tobie. ",
        "29_Chapter, 6_Verse": "I będzie kadził na nim Ahron kadzidłem z wonności; każdego rana, gdy będzie oczyszczał lampy, kadzić niém będzie. ",
        "29_Chapter, 7_Verse": "Także gdy zapali Ahron lampy nad wieczorem, będzie kadził niém. Kadzidło ustawiczne to przed Wiekuistym, w pokoleniach waszych. ",
        "29_Chapter, 8_Verse": "Nie wniesiecie nań kadzidła postronnego, ani całopalenia, ani obiaty; a zalewki nie wylewajcie nań. ",
        "29_Chapter, 9_Verse": "I dopełni Ahron oczyszczenia narożników jego raz do roku; z krwi ofiary zagrzesznej, oczyszczającej, dopełniać będzie raz do roku oczyszczenia jego w pokoleniach waszych: świętym świętości on Wiekuistemu. ",
        "29_Chapter, 10_Verse": "I oświadczył Wiekuisty Mojżeszowi, i rzekł: ",
        "29_Chapter, 11_Verse": "\"Gdy zbierzesz poczet synów Israela wedle spisowych ich, niechaj da wtedy każdy okup duszy swojej Wiekuistemu przy spisie ich, aby nie było w pośród nich klęski, przy spisie ich. ",
        "29_Chapter, 12_Verse": "Oto co dać ma każdy przechodzący ku spisowym, - pół szekla według szekla świętego; po dwadzieścia ger szekel; pół tego szekla, jako dań Wiekuistemu. ",
        "29_Chapter, 13_Verse": "Każdy przechodzący ku spisowym, od dwudziestu lat i wyżej, niechaj da dań tę Wiekuistemu. ",
        "29_Chapter, 14_Verse": "Bogaty niechaj nie dołoży, a ubogi - nie ujmie od półszekla, składając tę dań Wiekuistemu, dla odpuszczenia duszom waszym. ",
        "29_Chapter, 15_Verse": "I wziąwszy srebro odpuszczenia od synów Israela obrócisz je na służbę przybytku zboru; i będzie to synom Israela na pamiątkę przed Wiekuistym, dla odpuszczenia duszom waszym.\" ",
        "29_Chapter, 16_Verse": "I oświadczył Wiekuisty Mojżeszowi, i rzekł: ",
        "29_Chapter, 17_Verse": "\"Zrobisz téż miednicę miedzianą i podnóże jej miedziane do umywania, i umieścisz ją między przybytkiem zboru i między ofiarnicą, i nalejesz w nią wody. ",
        "29_Chapter, 18_Verse": "I umywać będą Ahron i synowie jego z niej ręce swoje i nogi swoje. ",
        "29_Chapter, 19_Verse": "Gdy przyjdą do przybytku zboru obmyją się wodą, aby nie umarli, albo gdy przystąpią do ofiarnicy dla służby, dla puszczenia z dymem ogniowej ofiary Wiekuistemu: ",
        "29_Chapter, 20_Verse": "Niechaj wtedy umyją ręce swoje i nogi swoje, aby nie umarli. I będzie to im ustawą wieczną, jemu i potomstwu jego, w pokoleniach ich.\" ",
        "29_Chapter, 21_Verse": "I oświadczył Wiekuisty Mojżeszowi, i rzekł: ",
        "29_Chapter, 22_Verse": "\"Ty téż weźmiesz sobie korzeni najprzedniejszych: myrry samościekłej - pięćset (szekli), a cynamonu wonnego - połowę tego, dwieście pięćdziesiąt, i trzciny wonnej - dwieście pięćdziesiąt. ",
        "29_Chapter, 23_Verse": "I kassyi - pięćset, podług wagi świętej i oliwy z oliwników, hin. ",
        "29_Chapter, 24_Verse": "I przyrządzisz z tego olej do namaszczania świętego, maść zgotowaną sposobem mieszających pachnidła: olejem do namaszczania świętego będzie. ",
        "29_Chapter, 25_Verse": "I namaścisz nim przybytek zboru i arkę świadectwa. ",
        "29_Chapter, 26_Verse": "I stół, i wszystkie naczynia jego, i świecznik, i wszystkie przyrządy jego; i ołtarz kadzenia, ",
        "29_Chapter, 27_Verse": "I ołtarz całopaleń i wszystkie naczynia jego, i miednicę i podnóże jej: ",
        "29_Chapter, 28_Verse": "I poświęcisz je, a staną się świętem świętości; cokolwiek dotknie się ich, uświęconém będzie, ",
        "29_Chapter, 29_Verse": "Ahrona téż i synów jego namaścisz i poświęcisz ich, aby piastowali Mi kapłaństwo. ",
        "29_Chapter, 30_Verse": "A synom Israela powiesz tak: Olejem namaszczania świętego niechaj będzie to dla Mnie, w pokoleniach waszych. ",
        "29_Chapter, 31_Verse": "Na ciało innych ludzi nie ma być wylewanym, i według składu jego nie zrobicie podobnego mu; świętym on, - świętym ma zostać dla was. ",
        "29_Chapter, 32_Verse": "Ktokolwiek zmięsza podobny mu, i kto namaści nim postronnego, wytraconym będzie z ludu swojego.\" ",
        "29_Chapter, 33_Verse": "I rzekł Wiekuisty do Mojżesza: \"Weźmiesz sobie proszków wonnych, balsamu i morskiego goździeńca, i galbanu, w proszkach, i kadzidło czyste; z każdego równa ilość niechaj będzie. ",
        "29_Chapter, 34_Verse": "I zgotujesz z tego kadzidło mieszane sposobem mieszających pachnidła, utarte, czyste: dla świętości. ",
        "29_Chapter, 35_Verse": "A utłuczesz część miałko, i położysz ją przed arką świadectwa, w przybytku zboru, tam gdzie stawiać się będę tobie: świętem świętości niechaj będzie to dla was. ",
        "29_Chapter, 36_Verse": "A kadzidło, które zrobisz, - wedle składu jego nie zrobicie dla siebie: świętem ci to będzie dla Wiekuistego. ",
        "29_Chapter, 37_Verse": "Ktobykolwiek zrobił podobne, aby orzeźwiać się niém, wytracony będzie z ludu swego. ",
        "30_Chapter, 0_Verse": "I oświadczył Wiekuisty Mojżeszowi, i rzekł: ",
        "30_Chapter, 1_Verse": "\"Patrz, oto powołałem po imieniu Becalela, syna Urego, syna Chura, z pokolenia Jehudy. ",
        "30_Chapter, 2_Verse": "I napełniłem go duchem Bożym, mądrością i rozumem i umiejętnością, i wszelkiém wykonawstwem: ",
        "30_Chapter, 3_Verse": "Ku wymyślaniu pomysłów, by robić w złocie, w srebrze i w miedzi; ",
        "30_Chapter, 4_Verse": "I w rytownictwie kamieni dla oprawy, i w rzeźbieniu drzewa, i aby wykonywał wszelką robotę. ",
        "30_Chapter, 5_Verse": "A Ja, oto przydałem mu Oholiaba, syna Achisamacha, z pokolenia Dan, a w sercu każdego mądrego złożyłem mądrość, aby wykonali wszystko, com przykazał tobie. ",
        "30_Chapter, 6_Verse": "Przybytek zboru, i arkę dla świadectwa, i wieko co na niej, wszystkie przybory przybytku; ",
        "30_Chapter, 7_Verse": "I stół i przybory jego, i świecznik lity, i wszystkie przybory jego, i ołtarz do kadzidła; ",
        "30_Chapter, 8_Verse": "I ofiarnicę całopaleń i wszystkie przybory jej, i miednicę i podnóże jej; ",
        "30_Chapter, 9_Verse": "I szaty przetykane, szaty święte dla Ahrona kapłana, i szaty synów jego, dla piastowania kapłaństwa. ",
        "30_Chapter, 10_Verse": "I olej namaszczenia, i kadzidło z wonności dla świątyni: wszystko tak, jakem ci przykazał, uczynią.\" ",
        "30_Chapter, 11_Verse": "I oświadczył Wiekuisty Mojżeszowi, i rzekł: ",
        "30_Chapter, 12_Verse": "\"Ty téż powiesz synom Israela tak: Wszakże Sabbatów Moich przestrzegajcie; bo to znak między Mną a wami, w pokoleniach waszych, byście poznali, żem Ja Wiekuisty, który poświęcam was. ",
        "30_Chapter, 13_Verse": "I tak przestrzegajcie Sabbatu, by święty był u was; kto go znieważy, śmiercią karanym będzie; gdyż każdy, któryby wykonał w nim robotę, - wytracona będzie dusza ta z pośród ludu swojego. ",
        "30_Chapter, 14_Verse": "Sześć dni wykonywać się będzie robota, a dnia siódmego - Sabbat najzupełniejszy, poświęcony Wiekuistemu. Ktoby wykonywał robotę w dzień Sabbatu, śmiercią karany będzie. ",
        "30_Chapter, 15_Verse": "I przestrzegać będą synowie Israela Sabbatu, zachowując Sabbat w pokoleniach swoich, - jako przymierze wieczne. ",
        "30_Chapter, 16_Verse": "Między Mną, a między synami Israela znak to na wieki, że w sześciu dniach stworzył Wiekuisty niebo i ziemię, a dnia siódmego odpoczął i wytchnął.\" ",
        "30_Chapter, 17_Verse": "I dał Mojżeszowi, przestawszy mówić z nim na górze Synai, dwie tablice świadectwa, tablice kamienne, zapisane palcem Bożym. ",
        "31_Chapter, 0_Verse": "A widząc lud, iż omieszkiwał Mojżesz zejść z góry, zebrał się lud na Ahrona i rzekł do niego: \"Wstań, zrób nam bogi, któreby szły przed nami; gdyż ten Mojżesz, ów mąż, który nas wywiódł z ziemi Micraim - nie wiemy, co się stało z nim.\" ",
        "31_Chapter, 1_Verse": "I rzekł do nich Ahron: \"Zdejmcie zausznice złote, które w uszach żon waszych, synów i córek waszych, a przynieście do mnie.\" ",
        "31_Chapter, 2_Verse": "I zdjął wszystek lud zausznice złote, które były w uszach ich, i przynieśli do Ahrona. ",
        "31_Chapter, 3_Verse": "I wziął z ich ręki, i wyrzeźbił rylcem, zrobiwszy z tego cielca litego. I rzekli: \"Oto bogi twoje Israelu, które cię wywiodły z ziemi Micraim!\" ",
        "31_Chapter, 4_Verse": "Ujrzawszy to, Ahron zbudował ofiarnicę przed nim, i zawołał Ahron i rzekł: \"Uroczystość Wiekuistemu jutro!\" ",
        "31_Chapter, 5_Verse": "A wstawszy wcześnie nazajutrz, składali całopalenia i przywiedli ofiary opłatne; i zasiadł lud, by jeść i pić, i powstał do zabawy. ",
        "31_Chapter, 6_Verse": "I rzekł Wiekuisty do Mojżesza: \"Idź, zstąp, - bo skaził się lud twój, który wywiodłeś z ziemi Micraim! ",
        "31_Chapter, 7_Verse": "Zboczyli rychło z drogi, którą wskazałem im, zrobili sobie cielca litego, i kłaniali się mu i ofiarowali mu, i rzekli: Oto są bogi twoje Israelu, które cię wywiodły z ziemi Micraim!\" ",
        "31_Chapter, 8_Verse": "I rzekł Wiekuisty do Mojżesza: \"Widzę lud ten, a oto lud to twardego karku. ",
        "31_Chapter, 9_Verse": "A teraz zostaw Mnie, a rozpali się gniew Mój na nich, i zgładzę ich - i uczynię z ciebie naród wielki.\" ",
        "31_Chapter, 10_Verse": "I błagał Mojżesz Wiekuistego, Boga swojego, i rzekł: \"Czemuż, o Wiekuisty, ma się zapalić gniew Twój przeciw ludowi Twojemu, który wywiodłeś z ziemi Micraim, siłą wielką i ręką przemożną? ",
        "31_Chapter, 11_Verse": "Czemuż rzecby mieli Micrejczycy, mówiąc: Na zagubę wyprowadził ich, aby pozabijać ich w górach, i aby zgładzić ich z nad powierzchni ziemi? Odwróć się od zapalczywego gniewu Twojego, a ulituj się nieszczęścia ludu Twojego! ",
        "31_Chapter, 12_Verse": "Wspomnij na Abrahama, Ic'haka i Israela, sługi Twoje, którymeś przysiągł na Siebie, i powiedziałeś im: rozmnożę potomstwo wasze jako gwiazdy nieba, i całą ziemię tę, o której mówiłem, - oddam potomstwu waszemu, i odziedziczą ją na wieki!\" ",
        "31_Chapter, 13_Verse": "I użalił się Wiekuisty nad złém, o którém mówił, że sprowadzi je na lud Swój. ",
        "31_Chapter, 14_Verse": "I zwrócił się, i zeszedł Mojżesz z góry, a dwie tablice świadectwa w ręku jego, tablice zapisane z obu stron: z jednej i z drugiej strony zapisane były. ",
        "31_Chapter, 15_Verse": "A tablice były dziełem Bożém, a pismo było pismem Bożém - wyrytém na tablicach. ",
        "31_Chapter, 16_Verse": "I usłyszał Jehoszua głos ludu, gdy wykrzykiwał, i rzekł do Mojżesza: \"Odgłos wojenny w obozie!\" ",
        "31_Chapter, 17_Verse": "On zaś odpowiedział: \"Ani to odgłos krzyku zwycięztwa, ani odgłos krzyku porażki: jakby odgłos śpiewów ja słyszę!\" ",
        "31_Chapter, 18_Verse": "I stało się, że gdy się przybliżył do obozu, i ujrzał cielca i pląsy, - zapalił się gniew Mojżesza, i rzucił z rąk swoich tablice, i skruszył je u stóp góry. ",
        "31_Chapter, 19_Verse": "I wziął cielca, którego zrobili, i spalił go w ogniu, i starł go w proch, a rozsypawszy po wodzie, napoił nią synów Israela. ",
        "31_Chapter, 20_Verse": "I rzekł Mojżesz do Ahrona: \"Cóż uczynił ci lud ten, żeś sprowadził nań grzech tak wielki?\" ",
        "31_Chapter, 21_Verse": "I odpowiedział Ahron: \"Niech nie zapala się gniew pana mojego! Ty znasz lud ten, gdy rozzłoszczony jest. ",
        "31_Chapter, 22_Verse": "Rzekli do mnie: zrób nam bogi, któreby szły przed nami; gdyż Mojżesz, mąż ów, który nas wywiódł z ziemi Micraim, - nie wiemy, co się stało z nim.\" ",
        "31_Chapter, 23_Verse": "A gdy rzekłem do nich: \"Kto ma złoto, niechaj zdejmie z siebie, - dali mi, i wrzuciłem je w ogień, a oto powstał cielec ten.\" ",
        "31_Chapter, 24_Verse": "I widział Mojżesz, jak był lud wyuzdany; gdyż doprowadził go Ahron do wyuzdania, do hańby wobec przeciwników ich. ",
        "31_Chapter, 25_Verse": "I stanął Mojżesz w bramie obozu, i rzekł: \"Kto za Wiekuistym - do mnie!\" I zebrali się do niego wszyscy synowie Lewiego. ",
        "31_Chapter, 26_Verse": "I rzekł do nich: \"Tak rzecze Wiekuisty, Bóg Israela, przypaszcie każdy miecz swój do biodra swojego, przechodźcie tam i napowrót, od bramy do bramy, po obozie, a zabijajcie - który brata swojego, który - przyjaciela swojego, a który - krewnego swojego!\" ",
        "31_Chapter, 27_Verse": "I uczynili synowie Lewiego według słowa Mojżesza; i padło z ludu dnia onego około trzech tysięcy ludzi. ",
        "31_Chapter, 28_Verse": "I rzekł Mojżesz: \"Upełnomocnijcie dzisiaj ręce wasze dla Wiekuistego, bo nie jeden był przeciw synowi swojemu i przeciw bratu swojemu: aby wam dane było dzisiaj błogosławieństwo!\" ",
        "31_Chapter, 29_Verse": "I stało się nazajutrz, iż rzekł Mojżesz do ludu: \"Wyście zgrzeszyli grzechem wielkim; ale oto wstąpię ku Wiekuistemu, może uzyskam przebaczenie za grzech wasz.\" ",
        "31_Chapter, 30_Verse": "I zwrócił się Mojżesz do Wiekuistego, i rzekł: \"O, zgrzeszył lud ten grzechem wielkim, zrobiwszy sobie bogi złote. ",
        "31_Chapter, 31_Verse": "A teraz, czy możesz przebaczyć grzech ich? A jeżeli nie, wymażże mnie z księgi Twojej, którą napisałeś!\" ",
        "31_Chapter, 32_Verse": "I rzekł Wiekuisty do Mojżesza: \"Tego, który zgrzeszył Mi, tego wymażę z księgi Mojej! ",
        "31_Chapter, 33_Verse": "A teraz idź, prowadź lud ten dokąd mówiłem tobie. Oto anioł Mój idzie przed tobą: ale w dzień obrachunku Mojego - obrachuję się z nimi za grzech ich.\" ",
        "31_Chapter, 34_Verse": "I poraził Wiekuisty lud za to, że zrobili cielca, którego wykonał Ahron. ",
        "32_Chapter, 0_Verse": "I rzekł Wiekuisty do Mojżesza: \"Idź, wyrusz ztąd, - ty i lud, który wywiodłeś z ziemi Micraim, - do ziemi, którą zaprzysiągłem Abrahamowi, Ic'hakowi i Jakóbowi, mówiąc: potomstwu twojemu oddam ją. ",
        "32_Chapter, 1_Verse": "I poszlę przed tobą anioła, i wypędzę Kanaanejczyka, Emorejczyka, Chittejczyka i Peryzejczyka, Chiwitę i Jebusytę. ",
        "32_Chapter, 2_Verse": "Do ziemi opływającej mlekiem i miodem; wszakże Sam nie pójdę w pośród ciebie, boś lud twardego karku, bym cię nie wytępił po drodze!\" ",
        "32_Chapter, 3_Verse": "I usłyszał lud słowo to gniewne, i zasmucił się, i nie włożył nikt ozdoby swej na siebie. ",
        "32_Chapter, 4_Verse": "Gdyż rzekł Wiekuisty do Mojżesza: \"Powiedz synom Israela: ludem twardego karku jesteście, - jeżelibym na chwilę jednę szedł w pośród ciebie, zgładziłbym cię; i tak zdejm ozdobę twoję z siebie, a zobaczę, co czynić Mi z tobą.\" ",
        "32_Chapter, 5_Verse": "I zdjęli z siebie synowie Israela ozdoby swoje, z góry Choreb. ",
        "32_Chapter, 6_Verse": "A Mojżesz, wziąwszy namiot, rozbił go sobie za obozem, zdala od obozu, i nazwał go przybytkiem zboru; tak, iż każdy, który miał żądanie do Wiekuistego, chodził do przybytku zboru, który był za obozem. ",
        "32_Chapter, 7_Verse": "I bywało, gdy wychodził Mojżesz do przybytku, wstawał cały lud, stanąwszy - każdy we drzwiach namiotu swego, - i spoglądając za Mojżeszem, aż wszedł do namiotu. ",
        "32_Chapter, 8_Verse": "I bywało, gdy wchodził Mojżesz do przybytku, spuszczał się słup obłoczny i stawał u wejścia do przybytku, a On rozmawiał z Mojżeszem. ",
        "32_Chapter, 9_Verse": "I widział wszystek lud słup obłoczny, stojący u wejścia do przybytku; i wstawał wszystek lud, i kłaniał się - każdy u wejścia do namiotu swojego. ",
        "32_Chapter, 10_Verse": "I rozmawiał Wiekuisty z Mojżeszem, twarzą w twarz, jakoby rozmawiał kto z towarzyszem swoim; poczém wracał do obozu. Sługa zaś jego Jehoszua, syn Nuna, młodzieniec, nie ustępował z przybytku. ",
        "32_Chapter, 11_Verse": "I rzekł Mojżesz do Wiekuistego: \"Oto, Ty powiadasz mi: zaprowadź lud ten; a nie oznajmiłeś mi kogo poszlesz ze mną, chociaż powiedziałeś: znam cię z imienia, i téż znalazłeś łaskę w oczach Moich. ",
        "32_Chapter, 12_Verse": "I tak, jeżelim znalazł łaskę w oczach Twoich, to ukażże mi drogi Twoje, abym Cię poznał, abym znalazł łaskę w oczach Twoich; i zważ, że ludem Twoim naród ten!\" ",
        "32_Chapter, 13_Verse": "I odpowiedział: \"Gniew Mój przejdzie - i uspokoję cię.\" ",
        "32_Chapter, 14_Verse": "I rzekł do Niego: \"Jeżeli gniew Twój nie przechodzi, to nie wyprowadzaj nas ztąd! ",
        "32_Chapter, 15_Verse": "Albowiem po czémże inném wiadomém będzie, żem znalazł łaskę w oczach Twoich - ja i lud Twój? Czyliż nie po tém, że pójdziesz z nami, żebyśmy tak odróżnieni byli - ja i lud Twój - od każdego ludu na powierzchni ziemi?\" ",
        "32_Chapter, 16_Verse": "I rzekł Wiekuisty do Mojżesza: \"I to, o czém mówiłeś, uczynię; gdyż znalazłeś łaskę w oczach Moich, a znam cię po imieniu.\" ",
        "32_Chapter, 17_Verse": "I rzekł: \"Odsłońże mi majestat Twój!\" ",
        "32_Chapter, 18_Verse": "I odpowiedział: \"Ja przeprowadzę całą dobroć Moję przed obliczem twojém, i wygłoszę imię Wiekuisty przed tobą, i jak ułaskawiam - kogo ułaskawić, a lituję się, nad kim się mam ulitować.\" ",
        "32_Chapter, 19_Verse": "I rzekł: \"Nie będziesz jednak mógł zobaczyć oblicza Mojego, gdyż nie może ujrzeć Mnie człowiek i pozostać żywym.\" ",
        "32_Chapter, 20_Verse": "Ale rzekł Wiekuisty: \"Oto miejsce przy Mnie; stań na tej skale. ",
        "32_Chapter, 21_Verse": "A stanie się, gdy przechodzić będzie majestat Mój, tedy cię postawię w rozpadlinie skały, i zakryję cię dłonią Moją, dopóki nie przejdę. ",
        "32_Chapter, 22_Verse": "A gdy zdejmę rękę Moję, ujrzysz tyły Moje, ale oblicze Moje nie może być widzianém.\" ",
        "33_Chapter, 0_Verse": "I rzekł Wiekuisty do Mojżesza: \"Wykuj sobie tablice kamienne, podobne pierwszym, a napiszę na tychże tablicach słowa, które były na tablicach pierwszych, - które skruszyłeś. ",
        "33_Chapter, 1_Verse": "A bądź gotów na rano; i wstąpisz rano na górę Synai, i staniesz przedemną tam na szczycie góry. ",
        "33_Chapter, 2_Verse": "A nikt niech nie wstąpi z tobą - a nikt także nie pokaże się na całej górze; nawet trzody i bydło nie mają się pasać podle tej góry!\" ",
        "33_Chapter, 3_Verse": "I wykuł dwie tablice kamienne podobne pierwszym; i wstał Mojżesz wczesnym rankiem, i wstąpił na górę Synai, jako przykazał mu Wiekuisty; i wziął w rękę swoję dwie tablice kamienne. ",
        "33_Chapter, 4_Verse": "I zstąpił Wiekuisty w obłoku, i stanął przy Nim tam, i wygłosił imię Wiekuistego: ",
        "33_Chapter, 5_Verse": "I przeszedł Wiekuisty mimo oblicza jego, i zawołał: \"Wiekuisty, Wiekuisty, Bóg miłosierny i litościwy, nieskory do gniewu i pełen miłości i prawdy; ",
        "33_Chapter, 6_Verse": "Przechowujący miłość tysiącom, przebaczający winę, i występek i grzech, a nie wytępia do ostatka, nawiedzając, winę ojców na dzieciach i wnukach, do trzeciego i czwartego pokolenia!\" ",
        "33_Chapter, 7_Verse": "I pospieszył Mojżesz i skłonił się ku ziemi, - i ukorzył się. ",
        "33_Chapter, 8_Verse": "I rzekł: \"Jeżelim téż znalazł łaskę w oczach Twoich, Panie, niech téż pójdzie Pan w pośród nas! Jeżeli zaś to lud twardego karku, - przebacz winy nasze i grzechy nasze i uczyń nas dziedzictwem Twojém!\" ",
        "33_Chapter, 9_Verse": "I rzekł: \"Oto Ja zawieram przymierze: wobec wszystkiego ludu twojego zrządzę cuda, jakich nie było na całej ziemi i u żadnych narodów; i ujrzy cały lud, w pośród którego zostajesz, dzieło Wiekuistego, jak wspaniałém będzie to, co spełnię dla ciebie. ",
        "33_Chapter, 10_Verse": "Przestrzegaj tego, co Ja ci rozkazuję dzisiaj: oto Ja wypędzam przed tobą Emorejczyka, i Kanaanejczyka, i Chittejczyka, i Peryzejczyka, i Chiwitę i Jebusytę. ",
        "33_Chapter, 11_Verse": "Strzeż się, żebyś nie zawierał przymierza z mieszkańcami tej ziemi, do której wejdziesz, - aby się nie stali matnią w pośród ciebie; ",
        "33_Chapter, 12_Verse": "Ale ołtarze ich zburzycie, a posągi ich skruszycie, a Astarty ich wyrąbiecie. ",
        "33_Chapter, 13_Verse": "Bo nie masz korzyć się bogu innemu, bo Wiekuisty, żarliwy imię jego, - Bogiem żarliwym On. ",
        "33_Chapter, 14_Verse": "Byś nie zawierał przymierza z mieszkańcem ziemi tej, bo przeniewierzając się ku bogom swoim, i ofiarując bogom swoim, wzywać zacznie ciebie, a będziesz jadał z ofiar jego; ",
        "33_Chapter, 15_Verse": "I weźmiesz z córek jego dla synów twoich, i przeniewierzać się będą córki jego ku bogom swoim, i przeniewierzą synów twoich ku bogom ich... ",
        "33_Chapter, 16_Verse": "Bogów litych nie zrobisz sobie. ",
        "33_Chapter, 17_Verse": "Święta przaśników przestrzegaj; siedm dni będziesz jadał przaśniki, jakom ci przykazał, w oznaczonej porze miesiąca kłosów, - gdyż w miesiącu kłosów wyszedłeś z Micraim. ",
        "33_Chapter, 18_Verse": "Wszystko, co rozwiera łono - Mojém jest, a także wszystko, co bydło twoje spładza męzkiego, - pierworodne wołu i owcy. ",
        "33_Chapter, 19_Verse": "Pierworodne zaś osła wykupisz jagnięciem; a jeżeli nie wykupisz, to złamiesz mu kark. Wszystkich pierworodnych synów twoich - wykupisz. A niech nie ukażą się przed obliczem Mojém z próżną ręką. ",
        "33_Chapter, 20_Verse": "Sześć dni pracuj, a siódmego dnia odpoczywaj: tak w czasie orki, jak i żniwa - odpoczywaj. ",
        "33_Chapter, 21_Verse": "I święto tygodni ustanowisz sobie, przy pierwocinach żniwa pszenicy; i święto zbioru przy nawrocie roku. ",
        "33_Chapter, 22_Verse": "Trzy razy do roku ukaże się każdy mężczyzna twój przed obliczem Pana, Wiekuistego, Boga Israela. ",
        "33_Chapter, 23_Verse": "Gdy wypędzę narody przed tobą, a rozszerzę granice twoje, nie pokusi się nikt o ziemię twoję, gdy pójdziesz, by ukazywać się przed obliczem Wiekuistego, Boga twojego, trzy razy do roku. ",
        "33_Chapter, 24_Verse": "Nie rozlewaj wobec kiszonego krwi ofiary Mojéj, a niema przeleżeć do rana ofiara święta Pesach. ",
        "33_Chapter, 25_Verse": "Najwcześniejsze z pierwocin ziemi twojej przyniesiesz do domu Wiekuistego, Boga twojego. Nie będziesz gotował koźlęcia w mleku matki jego. ",
        "33_Chapter, 26_Verse": "I rzekł Wiekuisty do Mojżesza: \"Napisz sobie słowa te; bo według słów tych zawarłem przymierze z tobą i z Israelem!\" ",
        "33_Chapter, 27_Verse": "I przebył tam przy Wiekuistym czterdzieści dni i czterdzieści nocy, chleba nie jadł, i wody nie pił, i napisał na tablicach słowa przymierza, - dziesięcioro przykazań. ",
        "33_Chapter, 28_Verse": "I stało się, gdy zstępował Mojżesz z góry Synai, - a dwie tablice świadectwa miał w ręku Mojżesz, gdy zstępował z góry, - że Mojżesz nie zauważył, iż promieniała powierzchnia oblicza jego od rozmowy z Nim. ",
        "33_Chapter, 29_Verse": "I ujrzeli Ahron i wszyscy synowie Israela Mojżesza, a oto promieniała powierzchnia oblicza jego - i obawiali się przystąpić do niego. ",
        "33_Chapter, 30_Verse": "I przywołał ich Mojżesz, i zwrócili się ku niemu - Ahron i wszyscy książęta zboru, - i mówił Mojżesz z nimi. ",
        "33_Chapter, 31_Verse": "A następnie przystąpili i wszyscy synowie Israela, - i zapowiedział im wszystko, co mówił z nim Wiekuisty na górze Synai. ",
        "33_Chapter, 32_Verse": "A gdy przestał Mojżesz mówić z nimi, włożył na oblicze swoje zasłonę. ",
        "33_Chapter, 33_Verse": "Gdy zaś wchodził Mojżesz przed oblicze Wiekuistego, by mówić z Nim, zdejmował zasłonę, dopóki nie wyszedł; gdy zaś wychodził, opowiadał synom Israela to, co mu poleconém zostało. ",
        "33_Chapter, 34_Verse": "I tak widzieli synowie Israela oblicze Mojżesza, że promieniała powierzchnia oblicza Mojżesza; i bywało kładł Mojżesz zasłonę na oblicze swoje, póki nie wszedł znowu, aby mówić z Nim. ",
        "34_Chapter, 0_Verse": "I zgromadził Mojżesz cały zbór synów Israela, i rzekł do nich: \"Oto, co rozkazał Wiekuisty spełnić: ",
        "34_Chapter, 1_Verse": "Przez sześć dni wykonywana będzie robota, ale dzień siódmy będzie wam święty, Sabbat najwyższy Wiekuistemu; ktoby wykonał w nim robotę, wydany będzie na śmierć. ",
        "34_Chapter, 2_Verse": "Nie rozniecicie ognia w żadnej z siedzib waszych w dzień Sabbatu\". ",
        "34_Chapter, 3_Verse": "I oświadczył Mojżesz całemu zborowi synów Israela, i rzekł: \"Oto, co rozkazał Wiekuisty mówiąc: ",
        "34_Chapter, 4_Verse": "Zbierzcie od siebie daninę Wiekuistemu; każdy szczodrobliwego serca niechaj złoży ją, ową daninę, Wiekuistemu: złoto, srebro i miedź. ",
        "34_Chapter, 5_Verse": "I błękit, i purpurę, i karmazyn, i bisior, i wełnę kozią; ",
        "34_Chapter, 6_Verse": "I skóry baranie, czerwono barwione, i skóry borsucze, i drzewo akacyowe. ",
        "34_Chapter, 7_Verse": "I oliwę do oświetlania, i aromaty na olejek namaczania i na kadzidło wonności; ",
        "34_Chapter, 8_Verse": "I kamienie onyksowe, i kamienie oprawne, na naramiennik i napierśnik. ",
        "34_Chapter, 9_Verse": "A wszyscy umiejętnego umysłu w pośród was przyjdą i wykonywać będą, cokolwiek rozkazał Wiekuisty: ",
        "34_Chapter, 10_Verse": "Przybytek, namiot jego z pokrowcem jego, zapinki jego, i bale, wrzeciądze, słupy i podsłupia jego; ",
        "34_Chapter, 11_Verse": "Arkę i drążki jej, wieko i zaponę zakrywającą; ",
        "34_Chapter, 12_Verse": "Stół i drążki jego, z wszystkiemi przyborami jego i chléb wystawny; ",
        "34_Chapter, 13_Verse": "I świecznik dla oświetlania z przyborami jego, i lampy jego, i olej do oświetlania; ",
        "34_Chapter, 14_Verse": "I ołtarz do kadzenia i drążki jego, i olej namaszczania i kadzidło z wonności, i kotarę wchodową u wejścia do przybytku. ",
        "34_Chapter, 15_Verse": "Ofiarnicę całopalenia i kratę miedzianą do niego, drążki jego i wszystkie przybory jego, miednicę i podnóże jéj. ",
        "34_Chapter, 16_Verse": "Zapony dworca i słupy i podsłupia jego, i kotarę dla bramy dworca; ",
        "34_Chapter, 17_Verse": "Kołki przybytku i kołki dworca, i powrozy ich. ",
        "34_Chapter, 18_Verse": "Szaty przetykane do służby w świątyni, szaty święte dla Ahrona, kapłana, i szaty synów jego, do piastowania kapłaństwa.\" ",
        "34_Chapter, 19_Verse": "I odszedł cały zbór synów Israela z przed oblicza Mojżesza. ",
        "34_Chapter, 20_Verse": "I przychodzili każdy, którego uniosło serce jego, i każdy, którego skłonił duch jego, i przynosili daninę Wiekuistemu dla wykończenia przybytku zboru, i do wszelkiej potrzeby jego, i na szaty święte. ",
        "34_Chapter, 21_Verse": "I przychodzili mężczyźni i niewiasty; każdy szczodrobliwego serca przyniósł kolczyki, i zausznice, i pierścienie, i naszyjniki, wszelkie naczynia złote; i każdy składał dań złota Wiekuistemu. ",
        "34_Chapter, 22_Verse": "Każdy téż, kto posiadał błękit, i purpurę, i karmazyn, i bisior, i wełnę kozią, i skóry baranie, czerwono barwione, i skóry borsucze, - przynosił je. ",
        "34_Chapter, 23_Verse": "Ktokolwiek zaś ofiarował dań srebra albo miedzi, - przynosił to w darze Wiekuistemu; każdy téż, co posiadał drzewo akacyowe, na wszelaką potrzebę dzieła tego przynosił. ",
        "34_Chapter, 24_Verse": "I wszystkie niewiasty umiejętnego umysłu, rękami swemi przędły, a przynosiły przędzę, błękit i purpurę, i karmazyn i bisior. ",
        "34_Chapter, 25_Verse": "Wszystkie téż niewiasty, które uniosło serce ich umiejętne, przędły wełnę kozią. ",
        "34_Chapter, 26_Verse": "Książęta zaś przynosili kamienie onyksu i kamienie do oprawy, na naramiennik i napierśnik. ",
        "34_Chapter, 27_Verse": "I korzenie i olej - do oświetlania i do oleju namaszczania, i do kadzidła z wonności. ",
        "34_Chapter, 28_Verse": "Każdy mężczyzna albo niewiasta z synów Israela, których pobudziło serce, aby ofiarowali na każde dzieło, które rozkazał Wiekuisty wykonać przez Mojżesza, - przynosili dobrowolne dary Wiekuistemu. ",
        "34_Chapter, 29_Verse": "I rzekł Mojżesz do synów Israela: \"Patrzcie, powołał Wiekuisty po imieniu Becalela, syna Urego, syna Chura, z pokolenia Jehudy. ",
        "34_Chapter, 30_Verse": "I napełnił go duchem boskim, mądrością, rozumem i umiejętnością, i wszelkiém wykonawstwem. ",
        "34_Chapter, 31_Verse": "Ku wymyślaniu pomysłów, by robił w złocie, i w srebrze, i w miedzi. ",
        "34_Chapter, 32_Verse": "I w rytownictwie kamieni dla oprawy, i w rzeźbieniu drzewa, - aby wykonywał wszelką robotę wymyślną. ",
        "34_Chapter, 33_Verse": "I zdolność do nauczania złożył w umysł jego, - jego i Oholiaba, syna Achisamacha, z pokolenia Dan. ",
        "34_Chapter, 34_Verse": "Napełnił ich umiejętnością umysłu, aby wykonywali wszelkie rzemiosło rytownika i pomysłowca i hafciarza na błękicie, i na purpurze, i na karmazynie, i na bisiorze, i na tkaninie, wykonywających wszelkie rzemiosło i wymyślających pomysły. ",
        "35_Chapter, 0_Verse": "I tak zrobią Becalel i Oholiab, i każdy mąż umiejętnego umysłu, któremu dał Wiekuisty mądrość i rozum, aby umieli wykonać każdą robotę, potrzebną dla świątyni, - wszystko jak rozkazał Wiekuisty\". ",
        "35_Chapter, 1_Verse": "I wezwał Mojżesz Becalela i Oholiaba, i każdego umiejętnego umysłu, któremu dał Wiekuisty mądrość w serce jego, każdego, którego uniosło serce, by przystąpił do roboty, - aby wykonali ją. ",
        "35_Chapter, 2_Verse": "I wzięli od Mojżesza wszystkie dary, które byli przynieśli synowie Israela do wykończenia dzieła świętego, - aby je wykonać. Ci zaś przynosili mu dalej dary, każdego rana. ",
        "35_Chapter, 3_Verse": "I zeszli się wszyscy umiejętni wykonawcy wszelakiej roboty świątyni, każdy od dzieła swojego, którém się zajmował, -  ",
        "35_Chapter, 4_Verse": "I oświadczyli Mojżeszowi, i rzekli: \"Więcej lud przynosi, niż potrzeba do dzieła, które rozkazał Wiekuisty wykonać\". ",
        "35_Chapter, 5_Verse": "Rozkazał tedy Mojżesz - i ogłoszono w obozie tak: \"Ani mężczyzna, ani kobieta niechaj już nie robią nic na daninę świętą!\" I przestał lud przynosić. ",
        "35_Chapter, 6_Verse": "A zapasu był dostatek dla całego dzieła, by je wykończyć, i jeszcze zbywało. ",
        "35_Chapter, 7_Verse": "I zrobili wszyscy umiejętni umysłem z pośród wykonawców robót: przybytek z dziesięciu opon, z bisioru kręconego i z błękitu, i purpury i karmazynu; w cheruby, robotą wymyślną wykonano je. ",
        "35_Chapter, 8_Verse": "Długość opony każdej - dwadzieścia ośm łokci, a szerokość - cztery łokcie dla opony każdej: miara jedna dla wszystkich opon. ",
        "35_Chapter, 9_Verse": "I spiął pięć opon jednę z drugą; a pięć drugich opon spiął jednę z drugą. ",
        "35_Chapter, 10_Verse": "I zrobił pętlice błękitne na kraju jednej opony, przy krańcu spojenia; i tak zrobił na kraju opony ostatniej przy spojeniu drugiém. ",
        "35_Chapter, 11_Verse": "Pięćdziesiąt pętlic zrobił u opony jednej, a pięćdziesiąt pętlic zrobił na krańcu opony, która w spojeniu drugiém; przeciwległe były pętlice jedna drugiej. ",
        "35_Chapter, 12_Verse": "I zrobił pięćdziesiąt zapinek złotych, i spiął opony jednę z drugą zapinkami, - i był przybytek całością. ",
        "35_Chapter, 13_Verse": "I zrobił téż opony z wełny koziej, jako namiot nad przybytkiem; jedenaście opon zrobił takich. ",
        "35_Chapter, 14_Verse": "Długość opony każdej - trzydzieści łokci, a szerokość - cztery łokcie dla opony każdej: miara jedna dla jedenastu opon. ",
        "35_Chapter, 15_Verse": "I wziął pięć opon osobno, a sześć opon osobno. ",
        "35_Chapter, 16_Verse": "I zrobił pięćdziesiąt pętlic po kraju opony krańcowej w spojeniu, a pięćdziesiąt pętlic zrobił po kraju opony spojenia drugiego. ",
        "35_Chapter, 17_Verse": "I zrobił téż zapinek miedzianych pięćdziesiąt, by spoić namiot, aby był całością. ",
        "35_Chapter, 18_Verse": "I zrobił pokrowiec na namiot ze skór baranich, czerwono barwionych, a przykrycie ze skór borsuczych na wierzch. ",
        "35_Chapter, 19_Verse": "I zrobił bale do przybytku z drzewa akacyowego, stojące. ",
        "35_Chapter, 20_Verse": "Dziesięć łokci - długość bala, a półtora łokcia - szerokość bala każdego. ",
        "35_Chapter, 21_Verse": "Po dwa czopy u każdego bala, osadzonych jeden naprzeciw drugiego: tak zrobił u wszystkich bali przybytku. ",
        "35_Chapter, 22_Verse": "I zrobił wszystkie bale do przybytku: dwadzieścia bali dla strony południowej, na prawo; ",
        "35_Chapter, 23_Verse": "I czterdzieści podsłupi srebrnych zrobił pod dwadzieścia tych bali: dwa podsłupia pod bal jeden, do dwóch czopów jego, i dwa podsłupia pod bal drugi, do dwóch czopów jego. ",
        "35_Chapter, 24_Verse": "Także na bok drugi przybytku, dla strony północnej, zrobił dwadzieścia bali, ",
        "35_Chapter, 25_Verse": "I czterdzieści podsłupi ich srebrnych: dwa podsłupia pod bal jeden, i dwa podsłupia pod bal drugi. ",
        "35_Chapter, 26_Verse": "A na tylną stronę przybytku, ku zachodowi, zrobił sześć bali. ",
        "35_Chapter, 27_Verse": "A dwa bale zrobił na węgły przybytku, przy tylnej ścianie. ",
        "35_Chapter, 28_Verse": "I były spojone u spodu i razem łączyły się z wierzchu w jednej obręczy: tak zrobił z obydwoma po obu węgłach. ",
        "35_Chapter, 29_Verse": "I tak było ośm bali, a podsłupi ich srebrnych, - szesnaście podsłupi: po dwa podsłupia pod bal każdy. ",
        "35_Chapter, 30_Verse": "I zrobił wrzeciądze z drzewa akacyowego: pięć - do bali strony przybytku jednej, ",
        "35_Chapter, 31_Verse": "A pięć wrzeciędzy - do bali strony przybytku drugiej; pięć téż wrzeciędzy do bali strony przybytku tylnej, ku zachodowi. ",
        "35_Chapter, 32_Verse": "I zrobił wrzeciądz środkowy tak, żeby przechodził przez środek bali, od końca do końca. ",
        "35_Chapter, 33_Verse": "Bale zaś obłożył złotem, a pierścienie ich zrobił ze złota, jako osady dla wrzeciędzy; obłożył téż i wrzeciądze złotem. ",
        "35_Chapter, 34_Verse": "Zrobił téż zasłonę z błękitu i purpury i karmazynu i bisioru kręconego, robotą wymyślną wykonał ją, w cheruby. ",
        "35_Chapter, 35_Verse": "I zrobił do niej cztery słupy akacyowe, i obłożył je złotem, haczyki téż ich były złote; i ulał do nich cztery podsłupia srebrne. ",
        "35_Chapter, 36_Verse": "Sporządził téż kotarę do wnijścia namiotu z błękitu i purpury i karmazynu i bisioru kręconego, wyrobu wzorzystego. ",
        "35_Chapter, 37_Verse": "I pięć słupów do niej z haczykami ich; i obłożył wierzchy ich i klamry ich złotem; a podsłupi ich było - pięć, miedzianych. ",
        "36_Chapter, 0_Verse": "I zrobił Becalel arkę z drzewa akacyowego, dwa i pół łokcia długość jej, półtora łokcia szerokość jej, a półtora łokcia wysokość jej. ",
        "36_Chapter, 1_Verse": "I powlókł ją złotem czystém z wewnątrz i z zewnątrz; i zrobił do niej wieniec złoty w około. ",
        "36_Chapter, 2_Verse": "Odlał téż dla niej cztery pierścienie złote do czterech węgłów jej: dwa pierścienie do boku jej jednego, i dwa pierścienie do boku jej drugiego. ",
        "36_Chapter, 3_Verse": "I zrobił drążki z drzewa akacyowego, i powlókł je złotem. ",
        "36_Chapter, 4_Verse": "I włożył drążki do pierścieni po bokach arki, dla unoszenia arki. ",
        "36_Chapter, 5_Verse": "I zrobił wieko ze złota szczerego: dwa i pół łokcia długość jego, a półtora łokcia - szerokość jego. ",
        "36_Chapter, 6_Verse": "I wykonał dwa cheruby złote, - kutej roboty wykonał je, - na obu brzegach wieka. ",
        "36_Chapter, 7_Verse": "Cheruba jednego - na brzegu z jednej strony, a cheruba drugiego - na brzegu z drugiej strony: z samego wieka wykonał cheruby po obu brzegach jego. ",
        "36_Chapter, 8_Verse": "A były to cheruby o rozpostartych w górę skrzydłach, porywające skrzydłami swemi wieko, a twarzami swojemi zwrócone jeden ku drugiemu; ku wieku były twarze cherubów. ",
        "36_Chapter, 9_Verse": "I sporządził stół z drzewa akacyowego, dwa łokcie długość jego, łokieć szerokość jego, a półtora łokcia wysokość jego. ",
        "36_Chapter, 10_Verse": "I powlókł go złotem czystém, i uczynił doń wieniec złoty, w około. ",
        "36_Chapter, 11_Verse": "Zrobił téż listwę na piędź szeroką, w około niego, i uczynił doń wieniec złoty, w około. ",
        "36_Chapter, 12_Verse": "I odlał doń cztery pierścienie złote, i utwierdził pierścienie, po czterech rogach, które u czterech nóg jego. ",
        "36_Chapter, 13_Verse": "Przy listwie były pierścienie, jako osady dla drążków, dla unoszenia stołu. ",
        "36_Chapter, 14_Verse": "I zrobił drążki te z drzewa akacyowego, i powlókł je złotem - dla unoszenia stołu. ",
        "36_Chapter, 15_Verse": "I zrobił naczynia przynależne do stołu: misy jego, i kadzielnice, i dzbanki, i czasze jego, któremi się nalewa, - ze złota szczerego. ",
        "36_Chapter, 16_Verse": "I zrobił świecznik ze złota szczerego; kutej roboty wykonał świecznik: słupiec jego, pręt, kielichy, gałki, i kwiaty jego - z niego wychodziły. ",
        "36_Chapter, 17_Verse": "A sześć ramion wychodziło z boków jego: trzy ramiona świecznika z jednego boku jego, a trzy ramiona świecznika z drugiego boku jego. ",
        "36_Chapter, 18_Verse": "Trzy kielichy kształtu kwiecia migdału na jedném ramieniu, z gałką i kwiatem, a trzy kielichy kształtu kwiecia migdału na drugiém ramieniu, z gałką i kwiatem: tak na sześciu ramionach wychodzących ze świecznika. ",
        "36_Chapter, 19_Verse": "A na samym świeczniku - cztery kielichy, kształtu kwiecia migdału, z gałkami i kwiatami jego. ",
        "36_Chapter, 20_Verse": "I gałka pod dwoma ramionami - z niego, i także gałka pod dwoma ramionami - z niego, i znowu gałka pod dwoma ramionami - z niego: u sześciu ramion, wychodzących ze świecznika. ",
        "36_Chapter, 21_Verse": "Gałki ich, i ramiona ich, z niego samego wychodziły; cały ukuty był z jednej bryły złota szczerego. ",
        "36_Chapter, 22_Verse": "I zrobił lamp do niego siedm, i szczypczyki jego, i popielniczki jego, ze złota szczerego. ",
        "36_Chapter, 23_Verse": "Z talentu złota szczerego wykonał go i wszystkie przybory jego. ",
        "36_Chapter, 24_Verse": "I wyrobił ołtarz do kadzenia z drzewa akacyowego; łokieć długość jego, a łokieć szerokość jego, - czworograniasty, - dwa zaś łokcie wysokość jego; z niego wychodziły narożniki jego. ",
        "36_Chapter, 25_Verse": "I obłożył go złotem szczerém, płytę jego, i ściany jego w około, i narożniki jego; i zrobił do niego wieniec złoty naokoło. ",
        "36_Chapter, 26_Verse": "Dwa téż pierścienie złote zrobił do niego, poniżej wieńca jego, po obu bokach jego, - po obu stronach jego, - jako osady dla drążków, dla unoszenia go na nich. ",
        "36_Chapter, 27_Verse": "I zrobił drążki te z drzewa akacyowego, i powlókł je złotem. ",
        "36_Chapter, 28_Verse": "Przyrządził téż olej do namaszczania świętego, i kadzidło z wonności, czyste, sposobem mieszających pachnidła. ",
        "37_Chapter, 0_Verse": "I wyrobił ofiarnicę całopaleń z drzewa akacyowego, pięć łokci długości, a pięć łokci szerokości, czworograniastą, - pięć zaś łokci była wysokość jej. ",
        "37_Chapter, 1_Verse": "I poczynił narożniki na czterech węgłach jej, - z niej wychodziły narożniki jej, - i obłożył ją miedzią. ",
        "37_Chapter, 2_Verse": "Zrobił téż wszystkie naczynia ofiarnicy: garczki, i łopatki, i czasze, i widełki, i węglarki; wszystkie naczynia jej wyrobił z miedzi. ",
        "37_Chapter, 3_Verse": "Zrobił téż do ofiarnicy kratę, roboty siatkowej z miedzi, pod okoleniem jej u spodu do połowy jej. ",
        "37_Chapter, 4_Verse": "I odlał cztery pierścienie, na czterech węgłach siatki miedzianej, jako osady dla drążków. ",
        "37_Chapter, 5_Verse": "Drążki zaś zrobił z drzewa akacyowego, i obłożył je miedzią. ",
        "37_Chapter, 6_Verse": "I wprowadził drążki do pierścieni, po bokach ofiarnicy, dla unoszenia jej na nich; pustą z tarcic zrobił ją. ",
        "37_Chapter, 7_Verse": "Zrobił téż miednicę z miedzi, i podnóże jej z miedzi, ze zwierciadeł kobiet, położnic, które się zbierały u wejścia do przybytku zboru. ",
        "37_Chapter, 8_Verse": "I zrobił dworzec: po stronie południowej, na prawo, zapony dworca z bisioru kręconego, na sto łokci; ",
        "37_Chapter, 9_Verse": "Słupów téż do nich - dwadzieścia, i podsłupi do nich dwadzieścia, z miedzi; haczyki u słupów i klamry ich - ze srebra. ",
        "37_Chapter, 10_Verse": "A po stronie północnej zapony na sto łokci, słupów do nich - dwadzieścia, i podsłupi do nich - dwadzieścia, z miedzi; haczyki u słupów i klamry ich - ze srebra. ",
        "37_Chapter, 11_Verse": "A po stronie zachodniej: zapon na pięćdziesiąt łokci, słupów do nich - dziesięć, a podsłupi - dziesięć. ",
        "37_Chapter, 12_Verse": "A ze strony przedniej ku wschodowi, - pięćdziesiąt łokci. ",
        "37_Chapter, 13_Verse": "Zapony - piętnaście łokci dla skrzydła jednego, słupów ich - trzy, i podsłupi ich - trzy. ",
        "37_Chapter, 14_Verse": "I dla skrzydła drugiego, - po obu stronach wrót dworca - zapony piętnaście łokci, słupów ich - trzy, i podsłupi ich - trzy. ",
        "37_Chapter, 15_Verse": "Wszystkie zapony, na około dworca z bisioru kręconego. ",
        "37_Chapter, 16_Verse": "A podsłupia do słupów - z miedzi; haczyki słupów i klamry ich - ze srebra, i powłoka dla wierzchów ich - ze srebra; w ten sposób powiązane były srebrem wszystkie słupy dworca. ",
        "37_Chapter, 17_Verse": "A kotara dla wrót dworca wyrobu wzorzystego z błękitu, i purpury, i karmazynu, i bisioru kręconego, na dwadzieścia łokci długości, a wysokości przez szerokość na pięć łokci, odpowiednio do zapon dworca. ",
        "37_Chapter, 18_Verse": "A słupów do niej - cztery, a podsłupi do nich - cztery, z miedzi; haczyki ich - ze srebra, a powłoka wierzchów ich i klamry ich, ze srebra. ",
        "37_Chapter, 19_Verse": "A kołki wszystkie u przybytku i u dworca na około - z miedzi. ",
        "37_Chapter, 20_Verse": "Oto obliczenia dla przybytku, przybytku świadectwa, które obliczone zostały z polecenia Mojżesza: służba Lewitów była pod dozorem Ithamara, syna Ahrona, kapłana. ",
        "37_Chapter, 21_Verse": "A Becalel, syn Urego, syna Chura, z pokolenia Jehudy, wykonał wszystko, co przykazał Wiekuisty Mojżeszowi. ",
        "37_Chapter, 22_Verse": "A z nim był Oholiab, syn Achisamacha, z pokolenia Dan, rytownik i pomysłowiec i hafciarz na błękicie i na purpurze i na karmazynie i na bisiorze. ",
        "37_Chapter, 23_Verse": "Wszystkiego złota zapotrzebowanego do dzieła, na całą robotę świątyni: złota złożonego w dar było - dwadzieścia i dziewięć talentów i siedmset trzydzieści szeklów, podług szekla świętego. ",
        "37_Chapter, 24_Verse": "Srebra zaś od policzonych zboru sto talentów i tysiąc siedmset siedmdziesiąt pięć szeklów, podług szekla świętego. ",
        "37_Chapter, 25_Verse": "Beka - na głowę, czyli pół szekla, podług szekla świętego, od każdego przechodzącego mimo spisujących od dwudziestu lat i wyżej, od sześciukroć trzech tysięcy i pięciuset pięciudziesięciu. ",
        "37_Chapter, 26_Verse": "A służyły te sto talentów srebra do odlewania podsłupi świątyni i podsłupi zasłony; sto podsłupi ze stu talentów - po talencie na podsłupie. ",
        "37_Chapter, 27_Verse": "A z tysiąca siedmiuset siedmdziesięciu i pięciu szeklów zrobił haczyki do słupów, i powlókł wierzchy ich i połączył je klamrami. ",
        "37_Chapter, 28_Verse": "Miedzi zaś złożonej w darze było - siedmdziesiąt talentów i dwa tysiące czterysta szeklów. ",
        "37_Chapter, 29_Verse": "I zrobił z niej podsłupia u wnijścia do przybytku zboru, i ołtarz miedziany, i kratę miedzianą do niego, i wszystkie przybory ołtarza. ",
        "37_Chapter, 30_Verse": "I podsłupia dworca naokoło, - i podsłupia u wrót dworca, i wszystkie kołki przybytku, i wszystkie kołki dworca w około. ",
        "38_Chapter, 0_Verse": "A z błękitu i purpury i karmazynu zrobili szaty przetykane, do służby w świątyni; zrobili téż szaty święte dla Ahrona, jak przykazał Wiekuisty Mojżeszowi. ",
        "38_Chapter, 1_Verse": "I zrobił naramiennik ze złota, błękitu, purpury, i karmazynu i bisioru kręconego. ",
        "38_Chapter, 2_Verse": "I wykuli blaszki złote, i pokrajali je w nici do przetykania wśród błękitu, i wśród purpury, i wśród karmazynu, i wśród bisioru, robotą wymyślną. ",
        "38_Chapter, 3_Verse": "Przyramki zrobili przy nim wiążące się; na dwóch końcach swoich się zawięzywał. ",
        "38_Chapter, 4_Verse": "A pas do przepasania go, będący na nim, przedłużeniem jego był, jednakiej z nim roboty, ze złota, błękitu, i purpury, i karmazynu, i bisioru kręconego - jako rozkazał Wiekuisty Mojżeszowi. ",
        "38_Chapter, 5_Verse": "I przygotowali kamienie onyksu, obwiedzione oprawami złotemi, wyrzeźbione rzeźbą pieczętarską, podług imion synów Israela. ",
        "38_Chapter, 6_Verse": "I oprawił je na przyramkach naramiennika, jako kamienie pamiątkowe dla synów Israela - jako rozkazał Wiekuisty Mojżeszowi. ",
        "38_Chapter, 7_Verse": "Zrobił téż napierśnik, robotą wymyślną, podług roboty naramiennika, - ze złota, błękitu, purpury i karmazynu, i bisioru kręconego. ",
        "38_Chapter, 8_Verse": "Czworograniastym był, - podwójnym zrobili napierśnik, na piędź długości i na piędź szerokości, - podwójny. ",
        "38_Chapter, 9_Verse": "I nasadzili weń cztery rzędy kamieni; rzędem: rubin, topaz i szmaragd, - rząd jeden. ",
        "38_Chapter, 10_Verse": "A rząd drugi: karbunkuł, szafir i beryl. ",
        "38_Chapter, 11_Verse": "A rząd trzeci: opal, agat i ametyst. ",
        "38_Chapter, 12_Verse": "A rząd czwarty: chryzolit, onyks i jaspis. Obwiedzione oprawami złotemi w osadach swoich. ",
        "38_Chapter, 13_Verse": "A kamieni tych podług imion synów Israela było: dwanaście było ich, podług imion ich, rzeźby pieczętarskiej, - każdy z imieniem swojém, dla dwunastu pokoleń. ",
        "38_Chapter, 14_Verse": "I zrobili dla napierśnika łańcuszki graniaste, roboty plecionej, ze złota szczerego. ",
        "38_Chapter, 15_Verse": "Zrobili téż dwie oprawy złote i dwa pierścienie złote, i przytwierdzili oba te pierścienie do obu końców napierśnika. ",
        "38_Chapter, 16_Verse": "I włożyli dwie owe plecionki złote we dwa pierścienie, w końcu napierśnika. ",
        "38_Chapter, 17_Verse": "A oba końce dwóch plecionek przytwierdzili do obu opraw, te zaś osadzili na dwóch przyramkach naramiennika z przedniej strony jego. ",
        "38_Chapter, 18_Verse": "I zrobiwszy jeszcze dwa pierścienie złote, przyprawili je do dwóch końców napierśnika, na skraju jego znajdującego się, ze strony naramiennika, na wewnątrz. ",
        "38_Chapter, 19_Verse": "I zrobili jeszcze dwa pierścienie złote i przyprawili je do dwóch przyramek naramiennika u spodu, z przedniej strony jego, u spojenia jego, nad pasem naramiennika. ",
        "38_Chapter, 20_Verse": "I przywiązali napierśnik, - od pierścieni jego do pierścieni naramiennika, sznurkiem błękitnym, aby został na pasie naramiennika, a nie usuwał się napierśnik od naramiennika, jako przykazał Wiekuisty Mojżeszowi. ",
        "38_Chapter, 21_Verse": "I zrobił płaszcz pod naramiennik roboty przetykanej, cały z błękitu. ",
        "38_Chapter, 22_Verse": "A otwór płaszcza, w środku jego, jak otwór pancerza; obszywka u otworu jego na około, aby się nie rozdzierał. ",
        "38_Chapter, 23_Verse": "I wyrobili na krajach płaszcza granatowe jabłuszka z błękitu, purpury i karmazynu kręconego. ",
        "38_Chapter, 24_Verse": "Zrobili téż dzwonki ze szczerego złota, i nawiesili dzwonki między jabłka granatowe, po krajach płaszcza w około, w pośród jabłek granatowych. ",
        "38_Chapter, 25_Verse": "Dzwonek i granatowe jabłuszko, dzwonek i granatowe jabłuszko po krajach płaszcza w około, dla odbywania służby, jako przykazał Wiekuisty Mojżeszowi. ",
        "38_Chapter, 26_Verse": "I zrobili szaty spodnie z bisioru, roboty przetykanej, dla Ahrona i dla synów jego. ",
        "38_Chapter, 27_Verse": "I zawój z bisioru, i zdobne mitry z bisioru, i spodnie lniane z bisioru kręconego. ",
        "38_Chapter, 28_Verse": "I pas z bisioru kręconego, i z błękitu, purpury i karmazynu, wyrobu wzorzystego, jak przykazał Wiekuisty Mojżeszowi. ",
        "38_Chapter, 29_Verse": "I zrobili téż diadem, koronę świętą ze złota szczerego, i napisali na niej pismem, rzeźbą pieczętarską: Święte Wiekuistemu. ",
        "38_Chapter, 30_Verse": "I przymocowali do niej sznurek błękitny, aby przywiązać ją do zawoju, na wierzchu, jak przykazał Wiekuisty Mojżeszowi. ",
        "38_Chapter, 31_Verse": "I tak ukończoną została wszystka robota około przybytku, - przybytku zboru; i wykonali synowie Israela wszystko tak, jak rozkazał Wiekuisty Mojżeszowi, tak wykonali. ",
        "38_Chapter, 32_Verse": "I dostawili przybytek Mojżeszowi: przybytek i wszystkie przybory jego: zapinki, bale, wrzeciądze, słupy, i podsłupia jego; ",
        "38_Chapter, 33_Verse": "I pokrowiec ze skór baranich, czerwono barwionych, i pokrowiec ze skór borsuczych, i oponę zasłaniającą; ",
        "38_Chapter, 34_Verse": "Arkę świadectwa, i drążki jej, i wieko; ",
        "38_Chapter, 35_Verse": "Stół i wszystkie przybory jego, i chléb wystawny. ",
        "38_Chapter, 36_Verse": "Świecznik szczerozłoty, lampy jego, lampy do zapalania - i wszystkie przybory jego, i olej do oświetlania; ",
        "38_Chapter, 37_Verse": "I ołtarz złocony, i olej do namaszczania, i kadzidło z wonności, i kotarę do wejścia przybytku. ",
        "38_Chapter, 38_Verse": "Ofiarnicę miedzianą i kratę miedzianą do niej, drążki jej i wszystkie przybory jej, miednicę i podnóże jej. ",
        "38_Chapter, 39_Verse": "Zapony dworca, słupy i podsłupia jego, i kotarę do bramy dworca; powrozy i kołki jego, i wszystkie przybory do służby przybytku, - do przybytku zboru. ",
        "38_Chapter, 40_Verse": "Szaty służbowe do służby w świątyni, szaty święte dla Ahrona, kapłana, i szaty synów jego, do piastowania kapłaństwa. ",
        "38_Chapter, 41_Verse": "Jako przykazał Wiekuisty Mojżeszowi, tak wykonali synowie Israela całą tę robotę. ",
        "38_Chapter, 42_Verse": "I obejrzał Mojżesz całe dzieło, a oto wykonali je; jako był przykazał Wiekuisty, tak wykonali; i błogosławił im Mojżesz. ",
        "39_Chapter, 0_Verse": "I oświadczył Wiekuisty Mojżeszowi, i rzekł: ",
        "39_Chapter, 1_Verse": "\"W dzień nowiu pierwszego, pierwszego dnia tegoż miesiąca, wystawisz przybytek, - przybytek zboru. ",
        "39_Chapter, 2_Verse": "I postawisz tam arkę świadectwa, i zakryjesz arkę zasłoną. ",
        "39_Chapter, 3_Verse": "I wniesiesz stół, i urządzisz porządek na nim; wniesiesz téż świecznik, i zapalisz lampy jego, ",
        "39_Chapter, 4_Verse": "I postawisz ołtarz złocony do kadzenia przed arką świadectwa; i zawiesisz kotarę u wejścia do przybytku. ",
        "39_Chapter, 5_Verse": "I postawisz ofiarnicę całopalenia przed wnijściem do przybytku, - przybytku zboru. ",
        "39_Chapter, 6_Verse": "Ustawisz téż umywalnię między przybytkiem zboru a między ofiarnicą, i nalejesz w nią wody. ",
        "39_Chapter, 7_Verse": "I ustawisz dworzec w około, i zawiesisz kotarę u wrót dworca. ",
        "39_Chapter, 8_Verse": "I weźmiesz olej namaszczania, i namaścisz przybytek, i wszystko, co w nim, i poświęcisz go, i wszystkie przybory jego, i będzie świętym. ",
        "39_Chapter, 9_Verse": "I namaścisz ofiarnicę całopaleń i wszystkie przybory jej, i poświęcisz ofiarnicę, a będzie ofiarnica świętem świętości; ",
        "39_Chapter, 10_Verse": "I namaścisz miednicę i podnóże jej, i poświęcisz ją. ",
        "39_Chapter, 11_Verse": "I przyprowadzisz Ahrona i synów jego do wejścia przybytku zboru, i obmyjesz ich wodą; ",
        "39_Chapter, 12_Verse": "I obleczesz Ahrona w szaty święte, i namaścisz go, i poświęcisz go, aby Mi piastował kapłaństwo. ",
        "39_Chapter, 13_Verse": "I synów jego przyprowadzisz, i obleczesz ich w szaty spodnie. ",
        "39_Chapter, 14_Verse": "A namaścisz ich, jakoś namaścił ojca ich, aby Mi piastowali kapłaństwo, - tak, aby było im namaszczenie ich ku wiecznemu kapłaństwu w pokoleniach ich.\" ",
        "39_Chapter, 15_Verse": "I uczynił to Mojżesz; jak przykazał mu Wiekuisty, tak uczynił. ",
        "39_Chapter, 16_Verse": "Stało się tedy miesiąca pierwszego, roku drugiego, pierwszego dnia miesiąca, że wystawiony został przybytek. ",
        "39_Chapter, 17_Verse": "I postawił Mojżesz przybytek, i położył podsłupia jego, i postawił bale, i założył wrzeciądze i ustawił słupy jego. ",
        "39_Chapter, 18_Verse": "I rozpostarł namiot nad przybytkiem, i położył pokrowiec namiotu na nim, z wierzchu, jak przykazał Wiekuisty Mojżeszowi. ",
        "39_Chapter, 19_Verse": "I wziął i złożył świadectwo do arki, i założył drążki u arki, i położył wieko na arkę, z wierzchu. ",
        "39_Chapter, 20_Verse": "I wniósł arkę do przybytku, i zawiesił oponę zasłaniającą, i zasłonił arkę świadectwa, jak przykazał Wiekuisty Mojżeszowi. ",
        "39_Chapter, 21_Verse": "I postawił stół w przybytku zboru, po stronie północnej przybytku, zewnątrz zasłony. ",
        "39_Chapter, 22_Verse": "I rozłożył na nim rząd chlebów, przed obliczem Wiekuistego, jak przykazał Wiekuisty Mojżeszowi. ",
        "39_Chapter, 23_Verse": "Umieścił téż świecznik w przybytku zboru, naprzeciwko stołu, po stronie południowej przybytku. ",
        "39_Chapter, 24_Verse": "I zapalił lampy przed obliczem Wiekuistego, jak przykazał Wiekuisty Mojżeszowi. ",
        "39_Chapter, 25_Verse": "I postawił ołtarz złocony w przybytku zboru, przed zasłoną. ",
        "39_Chapter, 26_Verse": "I zakadził na nim kadzidłem z wonności, jak przykazał Wiekuisty Mojżeszowi. ",
        "39_Chapter, 27_Verse": "I zawiesił kotarę u wejścia do przybytku; ",
        "39_Chapter, 28_Verse": "Ofiarnicę téż całopaleń postawił u wejścia do przybytku, - przybytku zboru, - i złożył na niej całopalenie i objatę śniedną, jak przykazał Wiekuisty Mojżeszowi. ",
        "39_Chapter, 29_Verse": "I umieścił umywalnię między przybytkiem zboru a między ofiarnicą, i nalał w nią wody do umywania. ",
        "39_Chapter, 30_Verse": "I umywali z niej - Mojżesz, Ahron i synowie jego ręce i nogi swoje. ",
        "39_Chapter, 31_Verse": "Gdy wchodzili do przybytku zboru, a przystępowali do ofiarnicy, umywali się, jak przykazał Wiekuisty Mojżeszowi. ",
        "39_Chapter, 32_Verse": "I wystawił dworzec na około przybytku i ofiarnicy, i zawiesił kotarę u wrót dworca; a tak dokonał Mojżesz dzieła. ",
        "39_Chapter, 33_Verse": "Tedy okrył obłok przybytek zboru, a majestat Wiekuistego napełnił przybytek. ",
        "39_Chapter, 34_Verse": "I nie mógł Mojżesz wnijść do przybytku zboru, bo leżał na nim obłok, a majestat Wiekuistego napełnił przybytek. ",
        "39_Chapter, 35_Verse": "A gdy wznosił się obłok z nad przybytku, wyruszali synowie Israela we wszystkich pochodach swoich. ",
        "39_Chapter, 36_Verse": "Jeżeli zaś nie podnosił się obłok, to nie wyruszali, aż do dnia wzniesienia się jego. ",
        "39_Chapter, 37_Verse": "Gdyż obłok Wiekuistego zostawał nad przybytkiem we dnie, a ogień bywał podczas nocy nad nim, w oczach całego domu Israela, we wszystkich pochodach ich. "
    },
    "meta": "Chapter-Verse",
    "work": "Exodus"
}