{
    "text": {
        "0_Chapter, 0_Verse": "Na początku stworzył Bóg niebo i ziemię. ",
        "0_Chapter, 1_Verse": "Ziemia zaś była zamętem i bezładem, a ciemność nad otchłanią; a duch Boży unosił się nad powierzchnią wód. ",
        "0_Chapter, 2_Verse": "I rzekł Bóg: \"Niech się stanie światło!\" I stało się światło. ",
        "0_Chapter, 3_Verse": "I widział Bóg światło, że dobre; i rozdzielił Bóg między światłem a ciemnością. ",
        "0_Chapter, 4_Verse": "I nazwał Bóg światło dniem, a ciemność nazwał nocą. I był wieczór i był ranek - dzień jeden. ",
        "0_Chapter, 5_Verse": "I rzekł Bóg: \"Niech będzie przestwór w pośrodku wód, a niech przedzieli między wodami a wodami!\" ",
        "0_Chapter, 6_Verse": "I uczynił Bóg przestwór i przedzielił między wodami, które pod przestworem, a wodami, które nad przestworem. I stało się tak. ",
        "0_Chapter, 7_Verse": "I nazwał Bóg przestwór niebem. I był wieczór i był ranek - dzień wtóry. ",
        "0_Chapter, 8_Verse": "I rzekł Bóg: \"Niech się zbiorą wody z pod nieba w jedno miejsce, a niech się ukaże ląd!\" I stało się tak. ",
        "0_Chapter, 9_Verse": "I nazwał Bóg ląd ziemią, a zbiór wód nazwał morzami. I widział Bóg, że dobrze. ",
        "0_Chapter, 10_Verse": "I rzekł Bóg: \"Niech porośnie ziemia rośliną, zielem rozsiewającém nasienie, drzewem owocowém, rodzącém owoc podług rodzaju swojego, w któremby nasienie jego było, na ziemi!\" I stało się tak. ",
        "0_Chapter, 11_Verse": "I wydała ziemia roślinę, - zielę, rozsiewające nasienie podług rodzaju swojego i drzewo rodzące owoc, w którém nasienie jego było, podług rodzaju swojego. I widział Bóg, że dobrze. ",
        "0_Chapter, 12_Verse": "I był wieczór i był ranek - dzień trzeci. ",
        "0_Chapter, 13_Verse": "I rzekł Bóg: \"Niech będą światła na przestworze nieba, aby przedzielać między dniem a nocą; a niech służą jako znamiona i pory i dni i lata; ",
        "0_Chapter, 14_Verse": "I niech będą światłami na przestworze nieba, dla przyświecania ziemi!\" I stało się tak. ",
        "0_Chapter, 15_Verse": "I utworzył Bóg dwa owe światła wielkie: światło większe dla panowania dniem, a światło mniejsze dla panowania nocą, i gwiazdy. ",
        "0_Chapter, 16_Verse": "I umieścił je Bóg na przestworze nieba, dla przyświecania ziemi. ",
        "0_Chapter, 17_Verse": "I aby panować dniem i nocą i przedzielać między światłem a ciemnością. I widział Bóg, że dobrze. ",
        "0_Chapter, 18_Verse": "I był wieczór i był ranek - dzień czwarty. ",
        "0_Chapter, 19_Verse": "I rzekł Bóg: \"Niech się zaroją wody rojem jestestw żyjących, a ptactwo niech się unosi nad ziemią, na przestworze niebios!\" ",
        "0_Chapter, 20_Verse": "I stworzył Bóg owe potwory wielkie i wszelkie jestestwo żyjące, poruszające się, którém zaroiły się wody podług rodzaju swego, i wszelkie ptactwo skrzydlate podług rodzaju swojego. I widział Bóg, że dobrze. ",
        "0_Chapter, 21_Verse": "I pobłogosławił im Bóg i rzekł: \"Rozradzajcie się i rozmnażajcie i napełniajcie wody w morzach, a ptactwo niech się rozmnaża na ziemi!\" ",
        "0_Chapter, 22_Verse": "I był wieczór i był ranek - dzień piąty. ",
        "0_Chapter, 23_Verse": "I rzekł Bóg: \"Niech wyda ziemia jestestwa żyjące podług rodzajów swoich: bydło i płazy i zwierzęta lądowe podług rodzajów swoich!\" I stało się tak. ",
        "0_Chapter, 24_Verse": "I utworzył Bóg zwierzęta lądowe podług rodzajów swoich, i bydło podług rodzaju swojego, i wszelki płaz ziemny podług rodzaju swojego. I widział Bóg, że dobrze. ",
        "0_Chapter, 25_Verse": "I rzekł Bóg: \"Uczyńmy ludzi na obraz Nasz i podług podobieństwa Naszego, a niech panują nad rybami morza, i nad ptactwem nieba, i nad bydłem, i nad wszystką ziemią, i nad wszelkim płazem, który pełza po ziemi!\" ",
        "0_Chapter, 26_Verse": "I stworzył Bóg człowieka na obraz Swój, na obraz Boga stworzył go; mężczyznę i niewiastę stworzył ich. ",
        "0_Chapter, 27_Verse": "I błogosławił im Bóg, i rzekł do nich Bóg: \"Rozradzajcie się i rozmnażajcie, i napełniajcie ziemię, i zawładnijcie nią, i panujcie nad rybami morza, i nad ptactwem nieba, i nad wszelkim zwierzem, który się porusza na ziemi!\" ",
        "0_Chapter, 28_Verse": "I rzekł Bóg: \"Oto oddaję wam wszelkie ziele rozsiewające nasienie, będące na powierzchni całej ziemi, i wszelkie drzewo, na którém jest owoc drzewny, rozsiewający nasienie: wam niechaj będą na pokarm. ",
        "0_Chapter, 29_Verse": "A wszelkiemu zwierzowi lądowemu, i wszelkiemu ptactwu nieba, i wszystkiemu, co się porusza na ziemi, w którém jest dusza żyjąca - wszelką zieloną roślinę - na pokarm!\" I stało się tak. ",
        "0_Chapter, 30_Verse": "I obejrzał Bóg wszystko, co uczynił, i oto było bardzo dobre. I był wieczór i był ranek - dzień szósty. ",
        "1_Chapter, 0_Verse": "I spełnione były niebo i ziemia i wszystek zastęp ich. ",
        "1_Chapter, 1_Verse": "I skończył Bóg dnia siódmego dzieło Swoje, które uczynił, i odpoczął dnia siódmego po całém dziele Swojém, które uczynił. ",
        "1_Chapter, 2_Verse": "I pobłogosławił Bóg dzień siódmy i poświęcił go; albowiem w nim zaprzestał Bóg czynić wszystkie dzieła Swoje, które stworzył. ",
        "1_Chapter, 3_Verse": "Oto zrodzenie się nieba i ziemi, przy stworzeniu ich, czasu w którym uczynił Wiekuisty Bóg niebo i ziemię. ",
        "1_Chapter, 4_Verse": "Zanim zaś jaki krzew polny był na ziemi, i jakie ziele polne zanim wzeszło, - nie spuścił też Wiekuisty Bóg deszczu na ziemię; człowieka też nie było, aby uprawiał ziemię; ",
        "1_Chapter, 5_Verse": "Ale para wzniosła się z ziemi, i zrosiła całą powierzchnię ziemi. ",
        "1_Chapter, 6_Verse": "I tak utworzył Wiekuisty Bóg człowieka z prochu ziemi, i tchnął w nozdrza jego dech żywota, i stał się człowiek istotą żyjącą. ",
        "1_Chapter, 7_Verse": "A zasadziwszy Wiekuisty Bóg ogród w Edenie od dawna, umieścił tam człowieka, którego utworzył. ",
        "1_Chapter, 8_Verse": "I wywiódł Wiekuisty Bóg z ziemi wszelakie drzewo urocze na wejrzenie i smaczne ku spożyciu, drzewo też życia w pośrodku ogrodu, i drzewo poznania dobrego i złego. ",
        "1_Chapter, 9_Verse": "A strumień wypływa z Edenu dla zraszania ogrodu, a ztamtąd też rozdziela się i rozpada na cztery odnogi. ",
        "1_Chapter, 10_Verse": "Nazwa jednej: Piszon; to ten, który okrąża całą ziemię Chawila, gdzie złoto. ",
        "1_Chapter, 11_Verse": "A złoto kraju tego wyborowe; tamże jest bdellion i kamień berylowy. ",
        "1_Chapter, 12_Verse": "A nazwa strumienia drugiego: Gichon; to ten, który okrąża całą ziemię Kusz. ",
        "1_Chapter, 13_Verse": "A nazwa strumienia trzeciego: Chidekel; to ten, który płynie ku wschodowi Aszuru. A strumieniem czwartym jest Frat. ",
        "1_Chapter, 14_Verse": "I wziął Wiekuisty Bóg człowieka i osadził go w ogrodzie Eden, aby go uprawiał i dozorował. ",
        "1_Chapter, 15_Verse": "I przykazał Wiekuisty, Bóg, człowiekowi i rzekł: \"Z każdego drzewa ogrodu pożywać możesz; ",
        "1_Chapter, 16_Verse": "Ale z drzewa poznania dobrego i złego, - pożywać zeń nie będziesz; bo gdy spożyjesz z niego - umrzesz!\" ",
        "1_Chapter, 17_Verse": "I rzekł Wiekuisty, Bóg: \"Nie dobrze, aby pozostał człowiek samotnym; uczynię mu pomoc, odpowiednią jemu!\" ",
        "1_Chapter, 18_Verse": "A utworzył był Bóg Wiekuisty z ziemi wszystkie zwierzęta dzikie, i wszystkie ptactwo nieba, i przywiódł do człowieka, aby obaczył, jak je nazwie; a jak bądź nazwie człowiek każde jestestwo żywe, - taką będzie nazwa jego. ",
        "1_Chapter, 19_Verse": "I nadał człowiek nazwy wszelkiemu bydłu, i ptactwu nieba, i wszelkiemu zwierzowi dzikiemu; ale dla człowieka nie znalazł pomocy, odpowiedniej jemu. ",
        "1_Chapter, 20_Verse": "I przypuścił Wiekuisty Bóg odurzenie na człowieka, i zasnął on; i wyjął jedno z żeber jego, i zwarł ciało za niém. ",
        "1_Chapter, 21_Verse": "I ukształtował Wiekuisty Bóg żebro, które wyjął z człowieka, na niewiastę, i przywiódł ją do człowieka. ",
        "1_Chapter, 22_Verse": "I rzekł człowiek: \"Tym razem jest to kość z kości moich, i ciało z ciała mojego; tę nazywać mężatką, bo z męża wzięta ona!\" ",
        "1_Chapter, 23_Verse": "Przeto opuszcza mąż ojca swojego i matkę swoją, a łączy się z żoną swoją, i stają się ciałem jedném. ",
        "1_Chapter, 24_Verse": "A byli oboje nadzy, człowiek i żona jego, a nie wstydzili się. ",
        "2_Chapter, 0_Verse": "A wąż był chytry, bardziej niż wszelki zwierz dziki, który był uczynił Wiekuisty Bóg; i rzekł do niewiasty: \"Alboż powiedział także Bóg: Nie pożywać wam z żadnego drzewa ogrodu?\" ",
        "2_Chapter, 1_Verse": "I rzekła niewiasta do węża: Z owocu drzew ogrodu pożywać możemy. ",
        "2_Chapter, 2_Verse": "Tylko z owocu drzewa, co w pośrodku ogrodu, rzekł Bóg: \"nie pożywajcie z niego i nie dotykajcie się go, - abyście nie umarli\". ",
        "2_Chapter, 3_Verse": "I rzekł wąż do niewiasty: \"Umrzeć nie umrzecie\". ",
        "2_Chapter, 4_Verse": "Ale wie Bóg, iż dnia, którego pożywać zeń będziecie, otworzą się oczy wasze i staniecie się jako Bóg, poznawającymi dobre i złe\". ",
        "2_Chapter, 5_Verse": "I widząc niewiasta, że smaczném jest drzewo ku spożyciu, że rozkoszą jest dla oczu, a uroczém drzewo do oglądania, wzięła z owocu jego i jadła, i dała też mężowi swojemu przy sobie i jadł. ",
        "2_Chapter, 6_Verse": "I otworzyły się oczy obojga, i poznali, że są nagimi! I spletli liście figowe, i poczynili sobie przepaski. ",
        "2_Chapter, 7_Verse": "I usłyszeli głos Wiekuistego Boga, rozlegający się po ogrodzie, z powiewem dziennym; i skrył się człowiek i żona jego przed obliczem Wiekuistego Boga, między drzewa ogrodu. ",
        "2_Chapter, 8_Verse": "I zawołał Wiekuisty, Bóg, człowieka, i rzekł do niego: \"Gdzie jesteś?\" ",
        "2_Chapter, 9_Verse": "I rzekł: \"Głos Twój słyszałem w ogrodzie, i uląkłem się, bo nagi jestem, i skryłem się\". ",
        "2_Chapter, 10_Verse": "I rzekł: \"Któż powiedział ci, że nagi jesteś? Czyż z drzewa, o którém ci przykazałem nie jeść z niego, jadłeś?\" ",
        "2_Chapter, 11_Verse": "I rzekł człowiek: \"Niewiasta, którą umieściłeś przy mnie, ona to dała mi z drzewa, i jadłem\". ",
        "2_Chapter, 12_Verse": "I rzekł Wiekuisty, Bóg, do niewiasty: \"Cóżeś ty uczyniła!\" I rzekła niewiasta: \"wąż skusił mnie i jadłam\". ",
        "2_Chapter, 13_Verse": "I rzekł Wiekuisty, Bóg, do węża: \"Żeś uczynił to, przeklętym bądź z pomiędzy wszelkiego bydła i wszelkiego zwierza dzikiego; na brzuchu twoim czołgać się będziesz, i prochem się żywić, po wszystkie dni życia twojego. ",
        "2_Chapter, 14_Verse": "A nienawiść wzniecę między tobą, a niewiastą, i między nasieniem twojém, a nasieniem jej; ono porazi ci głowę, a ty mu porazisz piętę!\" ",
        "2_Chapter, 15_Verse": "Do niewiasty rzekł: \"Wielce, wielce pomnożę męki brzemienności twojej; w bólach rodzić będziesz dzieci; a do męża twego żądza twoja, a on panować będzie nad tobą.\" ",
        "2_Chapter, 16_Verse": "A do Adama rzekł: \"Żeś usłuchał głosu żony twojej, a jadł z drzewa, o którém ci przykazałem mówiąc: nie będziesz jadł z niego; przeklętą niech będzie ziemia gwoli tobie, w utrapieniu żywić ci się z niej, po wszystkie dni żywota twojego. ",
        "2_Chapter, 17_Verse": "A cierń i oset rodzić ci będzie, a żywić ci się zielem polném. ",
        "2_Chapter, 18_Verse": "W pocie oblicza twego będziesz pożywał chleb, aż powrócisz do ziemi, bo z niej wziętym jesteś; bo prochem ty, i w proch się obrócisz!\" ",
        "2_Chapter, 19_Verse": "I nazwał Adam imię żony swojej: Chawa, gdyż ona stała się matką wszystkich żyjących. ",
        "2_Chapter, 20_Verse": "I sprawił Wiekuisty, Bóg, Adamowi i żonie jego szaty skórzane, i przyodział ich. ",
        "2_Chapter, 21_Verse": "I rzekł Wiekuisty, Bóg: \"Oto człowiek stał się jako jeden z Nas, co do wiedzy dobrego i złego. A teraz może sięgnie ręką swoją i weźmie także z drzewa życia i spożyje, aby żył na wieki..!\" ",
        "2_Chapter, 22_Verse": "I wydalił go Wiekuisty, Bóg, z ogrodu Eden, aby uprawiał ziemię, z której wzięty. ",
        "2_Chapter, 23_Verse": "I tak wygnał człowieka; i usadowił na wschód od ogrodu Eden Cherubów, i płomienny miecz, wirujący, dla strzeżenia drogi do drzewa życia. ",
        "3_Chapter, 0_Verse": "A Adam poznał Chawę, żonę swoją, i poczęła, i urodziła Kaina; bo rzekła: \"Nabyłam mężczyznę od Wiekuistego.\" ",
        "3_Chapter, 1_Verse": "I urodziła jeszcze brata jego, Hebla; i był Hebel pasterzem trzód, a Kain był uprawiaczem roli. ",
        "3_Chapter, 2_Verse": "I stało się po niejakim czasie, iż przyniósł Kain z owocu ziemi dar Wiekuistemu; ",
        "3_Chapter, 3_Verse": "A Hebel przyniósł również z pierworodnych trzody swojej i z tłuszczu ich. I wejrzał Wiekuisty na Hebla i na dar jego; ",
        "3_Chapter, 4_Verse": "Ale na Kaina i na dar jego nie wejrzał. I gniewało to Kaina bardzo, i zapadły lica jego. ",
        "3_Chapter, 5_Verse": "I rzekł Wiekuisty do Kaina: \"Czemu się gniewasz i czemu zapadły lica twoje?\" ",
        "3_Chapter, 6_Verse": "Wszak, jeżeli się poprawisz, pierwszeństwo twoje, a jeżeli się nie poprawisz, u drzwi grzech leży; a ma on skłonność do ciebie, a ty panować masz nad nim.\" ",
        "3_Chapter, 7_Verse": "I powiedział to Kain Heblowi, bratu swojemu. I stało się gdy byli na polu, że powstał Kain na Hebla, brata swojego, i zabił go. ",
        "3_Chapter, 8_Verse": "I rzekł Wiekuisty do Kaina: \"Gdzież Hebel brat twój?\" I odpowiedział: \"Niewiem; alboż to stróżem brata mego ja?\" ",
        "3_Chapter, 9_Verse": "I rzekł: \"Cóżeś uczynił! Głos krwi brata twego woła do Mnie z ziemi! ",
        "3_Chapter, 10_Verse": "A teraz wyklętym bądź z ziemi, która otworzyła paszczę swoją, aby przyjąć krew brata twego z ręki twojej. ",
        "3_Chapter, 11_Verse": "Gdy uprawiać będziesz rolę, nie wyda więcej siły swej tobie; tułaczem i zbiegiem będziesz na ziemi!\" ",
        "3_Chapter, 12_Verse": "I rzekł Kain do Wiekuistego: \"Zbyt wielką kara moja, abym ją zniósł. ",
        "3_Chapter, 13_Verse": "Oto wypędzasz mnie dzisiaj z oblicza tej ziemi, abym się ukrywał przed obliczem Twojém, a był tułaczem i zbiegiem na ziemi; wszak ktokolwiek mnie spotka, zabije mnie!\" ",
        "3_Chapter, 14_Verse": "I rzekł doń Wiekuisty: \"Zaiste, ktokolwiek by zabił Kaina, siedmiokrotną poniesie pomstę.\" I uczynił Wiekuisty dla Kaina znak, aby go nie zabijał każdy, kto go spotka. ",
        "3_Chapter, 15_Verse": "I tak uszedł Kain z przed oblicza Wiekuistego, i osiadł w krainie Nod, na wschód od Edenu. ",
        "3_Chapter, 16_Verse": "I poznał Kain żonę swoją, i poczęła, i urodziła Chanocha; a budując wtedy miasto, nadał miano temu miastu od imienia syna swego: Chanoch. ",
        "3_Chapter, 17_Verse": "I urodził się Chanochowi Irad; Irad zaś spłodził Mechujaela, a Mechujael spłodził Metuszaela, a Metuszael spłodził Lemecha. ",
        "3_Chapter, 18_Verse": "I pojął sobie Lemech dwie żony; imię jednej: Ada, a imię drugiej: Cylla. ",
        "3_Chapter, 19_Verse": "I urodziła Ada Jabala; on to stał się ojcem mieszkających w namiotach, przy hodowli bydła. ",
        "3_Chapter, 20_Verse": "A imię brata jego, - Jubal; ten stał się ojcem władających cytrą i podwójnym fletem. ",
        "3_Chapter, 21_Verse": "A Cylla, ona również urodziła Tubal-Kaina, który wykuwał wszelakie narzędzia rolnicze z miedzi i żelaza. Siostrą zaś Tubal-Kaina była Naama. ",
        "3_Chapter, 22_Verse": "I rzekł Lemech do żon swoich: \"Ado i Cyllo, słuchajcie głosu mojego, żony Lemecha dajcie ucho mowie mojej! Oto mężów zabiłem za ranę moją, a młodzieńce za siniec mój. ",
        "3_Chapter, 23_Verse": "Jeżeli siedmkroć pomszczonym był Kain, to Lemech siedmdziesiąt i siedm kroć!\" ",
        "3_Chapter, 24_Verse": "I poznał Adam jeszcze żonę swą, i urodziła syna, i nazwała imię jego Szet: - \"bo dał mi Bóg potomstwo inne, zamiast Hebla, którego zabił Kain.\" ",
        "3_Chapter, 25_Verse": "A Szetowi również urodził się syn, i nazwał imię jego Enosz. Wtedy to zaczęto wzywać imienia Bożego. ",
        "4_Chapter, 0_Verse": "Oto rodopis potomków Adama: Czasu, którego stworzył Bóg Adama, na podobieństwo Boże uczynił go. ",
        "4_Chapter, 1_Verse": "Mężczyznę i niewiastę stworzył ich, i błogosławił im, i nazwał imię ich Adam, czasu którego stworzeni zostali. ",
        "4_Chapter, 2_Verse": "I przeżył Adam sto trzydzieści lat, i spłodził na podobieństwo i obraz swój, i nazwał imię jego: Szet. ",
        "4_Chapter, 3_Verse": "I były dni Adama po spłodzeniu Szeta ośmset lat; i spłodził synów i córki. ",
        "4_Chapter, 4_Verse": "A były wszystkie dni Adama, które przeżył: dziewięćset trzydzieści lat; i umarł. ",
        "4_Chapter, 5_Verse": "I przeżył Szet sto pięć lat, i spłodził Enosza. ",
        "4_Chapter, 6_Verse": "I żył Szet po spłodzeniu Enosza ośmset siedm lat, i spłodził synów i córki. ",
        "4_Chapter, 7_Verse": "A były wszystkie dni Szeta: dziewięćset dwanaście lat; i umarł. ",
        "4_Chapter, 8_Verse": "I przeżył Enosz dziewięćdziesiąt lat, i spłodził Kenana. ",
        "4_Chapter, 9_Verse": "I żył Enosz, po spłodzeniu Kenana, ośmset piętnaście lat, i spłodził synów i córki. ",
        "4_Chapter, 10_Verse": "A były wszystkie dni Enosza: dziewięćset pięć lat; i umarł. ",
        "4_Chapter, 11_Verse": "I przeżył Kenan siedmdziesiąt lat, i spłodził Mahalalela. ",
        "4_Chapter, 12_Verse": "I żył Kenan po spłodzeniu Mahalalela ośmset czterdzieści lat, i spłodził synów i córki. ",
        "4_Chapter, 13_Verse": "A były wszystkie dni Kenana: dziewięćset dziesięć lat; i umarł. ",
        "4_Chapter, 14_Verse": "I przeżył Mahalalel sześćdziesiąt pięć lat, i spłodził Jereda. ",
        "4_Chapter, 15_Verse": "I żył Mahalalel, po spłodzeniu Jereda, ośmset trzydzieści lat, i spłodził synów i córki. ",
        "4_Chapter, 16_Verse": "A były wszystkie dni Mahalalela: ośmset dziewięćdziesiąt pięć lat; i umarł. ",
        "4_Chapter, 17_Verse": "I przeżył Jered sto sześćdziesiąt i dwa lata, i spłodził Chanocha. ",
        "4_Chapter, 18_Verse": "I żył Jered, po spłodzeniu Chanocha, ośmset lat, i spłodził synów i córki. ",
        "4_Chapter, 19_Verse": "A były wszystkie dni Jereda: dziewięćset sześćdziesiąt i dwa lata; i umarł. ",
        "4_Chapter, 20_Verse": "I przeżył Chanoch sześćdziesiąt i pięć lat, i spłodził Metuszelacha. ",
        "4_Chapter, 21_Verse": "I postępował Chanoch z Bogiem, po spłodzeniu Metuszelacha, jeszcze trzysta lat, i spłodził synów i córki. ",
        "4_Chapter, 22_Verse": "A były wszystkie dni Chanocha: trzysta sześćdziesiąt pięć lat. ",
        "4_Chapter, 23_Verse": "I tak postępował Chanoch z Bogiem, a nie było go, bo zabrał go Bóg. ",
        "4_Chapter, 24_Verse": "I przeżył Metuszelach sto ośmdziesiąt siedm lat, i spłodził Lemecha. ",
        "4_Chapter, 25_Verse": "I żył Metuszelach, po spłodzeniu Lemecha, siedmset ośmdziesiąt i dwa lata, i spłodził synów i córki. ",
        "4_Chapter, 26_Verse": "A były wszystkie dni Metuszelacha: dziewięćset sześćdziesiąt dziewięć lat; i umarł. ",
        "4_Chapter, 27_Verse": "I przeżył Lemech sto ośmdziesiąt i dwa lata, i spłodził syna. ",
        "4_Chapter, 28_Verse": "I nazwał imię jego Noach, mówiąc: \"Ten niechaj pocieszy nas z pracy naszej i z trudów rąk naszych, na ziemi, którą przeklął Bóg!\" ",
        "4_Chapter, 29_Verse": "I żył Lemech, po spłodzeniu Noacha, pięćset dziewięćdziesiąt pięć lat, i spłodził synów i córki. ",
        "4_Chapter, 30_Verse": "A były wszystkie dni Lemecha: siedmset siedmdziesiąt siedm lat; i umarł. ",
        "4_Chapter, 31_Verse": "I był Noach w wieku pięciuset lat, gdy spłodził Noach Szema, Chama i Jafeta. ",
        "5_Chapter, 0_Verse": "I stało się, gdy poczęli się ludzie rozmnażać na ziemi, a córki im się narodziły, -  ",
        "5_Chapter, 1_Verse": "Że ujrzawszy synowie Boscy córki ludzkie, iż piękne były, pojęli sobie żony ze wszystkich, które sobie upodobali. ",
        "5_Chapter, 2_Verse": "I rzekł Bóg: \"nie walczyć duchowi Mojemu w człowieku długo, jest on wszakże i ciałem; i niech będą dni jego sto dwadzieścia lat. ",
        "5_Chapter, 3_Verse": "Olbrzymi byli na ziemi w czasy one; i także w następstwie, bo przychodzili synowie Boscy do cór ludzkich, a rodziły im: Są to owi mocarze, którzy od wieków byli mężami sławy. ",
        "5_Chapter, 4_Verse": "A widząc Wiekuisty, że wzmogła się niegodziwość człowieka na ziemi, a wszystkie knowania i zamysły serca jego tylko niegodziwe wciąż; ",
        "5_Chapter, 5_Verse": "Pożałował wtedy Wiekuisty, że utworzył człowieka na ziemi, i ubolewał w sercu Swojém. ",
        "5_Chapter, 6_Verse": "I rzekł Wiekuisty: \"Zgładzę ludzi, których stworzyłem, z oblicza ziemi, tak człowieka jak i bydlę, tak robactwo jak i ptactwo nieba; bo żałuję, żem utworzył je.\" ",
        "5_Chapter, 7_Verse": "Noach zaś znalazł łaskę w oczach Boga. ",
        "5_Chapter, 8_Verse": "Oto dzieje Noacha: Noach był mężem sprawiedliwym; nieskazitelnym był on za czasów swoich; z Bogiem postępował Noach. ",
        "5_Chapter, 9_Verse": "I spłodził Noach trzech synów: Szema, Chama i Jafeta. ",
        "5_Chapter, 10_Verse": "I skażona była ziemia przed Bogiem, i napełniła się ziemia bezprawiem. ",
        "5_Chapter, 11_Verse": "I widział Bóg ziemię, a oto skażona; bo skaziło wszelkie ciało drogę swą na ziemi. ",
        "5_Chapter, 12_Verse": "I rzekł Bóg do Noacha: \"Koniec wszelkiego ciała przyszedł przedemną, bo napełniła się ziemia bezprawiem przez nich; i tak oto zniweczę ich z ponad ziemi. ",
        "5_Chapter, 13_Verse": "Zbuduj sobie korab' z drzewa cyprysowego; przegrody poczynisz w korabiu; i pokryjesz go z wewnątrz i z zewnątrz smołowcem. ",
        "5_Chapter, 14_Verse": "A tak oto urządzisz go: Trzysta łokci długość korabia, pięćdziesiąt łokci szerokość jego, a trzydzieści łokci wysokość jego. ",
        "5_Chapter, 15_Verse": "Otwory poczynisz w korabiu, i aż na łokieć zwężysz go wzwyż; a drzwi korabia z boku jego umieścisz; o dolnych, średnich i wyższych piętrach uczynisz go. ",
        "5_Chapter, 16_Verse": "A Ja oto, sprowadzam potop, - wody na ziemię, by zniweczyć wszelkie ciało, w którém dech życia jest z pod nieba: wszystko, co na ziemi, wyginie. ",
        "5_Chapter, 17_Verse": "Ustanowię zaś przymierze Moje z tobą, i wnijdziesz do korabia - ty, i synowie twoi, i żona twoja, i żony synów twoich z tobą. ",
        "5_Chapter, 18_Verse": "Z wszystkiego też co żyje, z wszelkiego ciała, po parze z każdego wprowadzisz do korabia, abyś zachował je z sobą: samiec i samica niech będą: ",
        "5_Chapter, 19_Verse": "Z ptactwa według rodzaju jego, i z bydła według rodzaju jego; - po parze z każdego niechaj wnijdą do ciebie, aby zachowane zostały. ",
        "5_Chapter, 20_Verse": "Ty zaś nabierz sobie wszelakiej strawy na pokarm, a nagromadź ją u siebie, aby była tobie i im na pokarm. ",
        "5_Chapter, 21_Verse": "I uczynił to Noach: Podług wszystkiego co polecił mu Bóg, tak uczynił. ",
        "6_Chapter, 0_Verse": "I rzekł Bóg do Noacha: \"Wnijdź ty i wszystek dom twój do korabia, bo ciebie upatrzyłem jako sprawiedliwego przedemną w wieku tym. ",
        "6_Chapter, 1_Verse": "Ze wszelkiego bydła czystego zabierzesz ze sobą po siedmioro, - samca i samicę jego, ze zwierząt zaś nieczystych po parze, - samca i samicę jego. ",
        "6_Chapter, 2_Verse": "Również z ptactwa nieba po siedmioro, - samca i samicę, - aby zachować nasienie na powierzchni całej ziemi. ",
        "6_Chapter, 3_Verse": "Bo, po dniach jeszcze siedmiu, spuszczę deszcz na ziemię, przez czterdzieści dni i czterdzieści nocy, i zgładzę wszelki byt, który utworzyłem, z oblicza ziemi. ",
        "6_Chapter, 4_Verse": "I spełnił Noach wszystko tak, jak polecił mu Bóg. ",
        "6_Chapter, 5_Verse": "A Noach był wtedy w wieku sześciuset lat. I nastał potop - wody na ziemi. ",
        "6_Chapter, 6_Verse": "I wszedł Noach, i synowie jego, i żona jego, i żony synów jego z nim do korabia, z powodu wód potopu. ",
        "6_Chapter, 7_Verse": "Z bydła czystego i ze zwierząt nieczystych, i z ptactwa i z wszystkiego co się porusza na ziemi -  ",
        "6_Chapter, 8_Verse": "Po parze weszły do Noacha, do korabia, - samiec i samica, jak polecił Bóg Noachowi. ",
        "6_Chapter, 9_Verse": "I stało się po siedmiu dniach, iż wody potopu nastały na ziemi. ",
        "6_Chapter, 10_Verse": "Roku sześćsetnego życia Noacha, miesiąca drugiego, siedmnastego dnia miesiąca, - w tenże dzień rozwarły się wszystkie źródła otchłani bezmiernej, a spusty niebios się roztworzyły. ",
        "6_Chapter, 11_Verse": "I spadł deszcz na ziemię, czterdzieści dni i czterdzieści nocy. ",
        "6_Chapter, 12_Verse": "Onego właśnie dnia wszedł Noach i Szem i Cham i Jafet, synowie Noacha, i żona Noacha, i trzy żony synów jego, z nimi, do korabia, -  ",
        "6_Chapter, 13_Verse": "Oni i wszelki zwierz, według rodzaju swego, i wszelkie bydło, według rodzaju swego, i wszelki płaz pełzający po ziemi, według rodzaju swego, i wszystko co lata, według rodzaju swego, wszelakie ptactwo skrzydlate; ",
        "6_Chapter, 14_Verse": "I tak weszło do Noacha, do korabia, po parze z każdego ciała, w którém był dech żywota. ",
        "6_Chapter, 15_Verse": "A które weszły, samiec i samica z każdego ciała weszły, - jako polecił mu Bóg. I zamknął Bóg za nim. ",
        "6_Chapter, 16_Verse": "Był tedy potop przez czterdzieści dni na ziemi, - i wezbrały wody i podniosły korab', i uniósł się wysoko nad ziemią. ",
        "6_Chapter, 17_Verse": "I wzmogły się wody, i wezbrały bardzo na ziemi; i pływał korab' po powierzchni wody. ",
        "6_Chapter, 18_Verse": "A wody wzmagały się coraz bardziej na ziemi; i pokryły się wszystkie góry wysokie, co pod całém niebem. ",
        "6_Chapter, 19_Verse": "Piętnaście łokci wzwyż wzmogły się wody, i zakryte zostały góry. ",
        "6_Chapter, 20_Verse": "I wyginęło wszelkie ciało, poruszające się na ziemi, - z ptactwa, i z bydła, i ze zwierząt, i z wszelkiego roju rojącego się na ziemi, i wszyscy ludzie. ",
        "6_Chapter, 21_Verse": "Wszystko, w czyich nozdrzach tchnący dech żywota, ze wszystkiego, co na lądzie było, pomarło. ",
        "6_Chapter, 22_Verse": "I tak zgładził wszystek byt na obliczu ziemi, od człowieka do bydlęcia, i płazu i ptaka nieba; i zgładzone zostały z ziemi. A pozostał tylko Noach, i co było z nim w korabiu. ",
        "6_Chapter, 23_Verse": "I opanowały wody ziemię, sto pięćdziesiąt dni. ",
        "7_Chapter, 0_Verse": "Ale wspomniał Bóg na Noacha, i na wszystkie zwierzęta, i na wszystko bydło, które było z nim w korabiu; i powiódł Bóg wiatr po ziemi, i uciszyły się wody. ",
        "7_Chapter, 1_Verse": "I zawarły się źródła otchłani, i upusty niebios, i wstrzymany był deszcz z nieba. ",
        "7_Chapter, 2_Verse": "I zaczęły ustępować wody z ponad ziemi, wciąż ustępując; i opadły wody po upływie stu pięćdziesięciu dni. ",
        "7_Chapter, 3_Verse": "I osiadł korab' miesiąca siódmego, siedmnastego dnia miesiąca na górach Ararat. ",
        "7_Chapter, 4_Verse": "A wody wciąż opadały, aż do miesiąca dziesiątego; dziesiątego, pierwszego tegoż miesiąca, ukazały się wierzchołki gór. ",
        "7_Chapter, 5_Verse": "I stało się po upływie czterdziestu dni, otworzył Noach okno korabia, które był uczynił. ",
        "7_Chapter, 6_Verse": "I wypuścił kruka, a ten latał wciąż tam i napowrót, póki nie oschły wody na ziemi. ",
        "7_Chapter, 7_Verse": "Wtedy wypuścił gołębicę od siebie, aby obaczyć, czy zmniejszyły się wody na powierzchni ziemi. ",
        "7_Chapter, 8_Verse": "Ale nie znalazła gołębica przystanku dla stopy swojej, i wróciła do niego do korabia, bo była jeszcze woda na powierzchni całej ziemi; i wyciągnął rękę swoją, i wziął ją i wpuścił ją do siebie do korabia. ",
        "7_Chapter, 9_Verse": "I przeczekawszy jeszcze siedm dni dalszych, znów wypuścił gołębicę z korabia. ",
        "7_Chapter, 10_Verse": "I wróciła do niego gołębica pod wieczór, a oto liść oliwnika zerwany w dzióbku jej; i poznał Noach, że zmniejszyły się wody na ziemi. ",
        "7_Chapter, 11_Verse": "I przeczekał jeszcze siedm dni dalszych, i wypuścił gołębicę; ale nie wróciła więcej do niego. ",
        "7_Chapter, 12_Verse": "I stało się sześćsetnego pierwszego roku, - miesiąca pierwszego, pierwszego dnia miesiąca oschły wody z ziemi. I zdjął Noach dach korabia, i spojrzał, a oto oschła powierzchnia ziemi. ",
        "7_Chapter, 13_Verse": "A miesiąca wtórego, dwudziestego siódmego dnia miesiąca, wyschła ziemia. ",
        "7_Chapter, 14_Verse": "I powiedział Bóg do Noacha, i rzekł: ",
        "7_Chapter, 15_Verse": "\"Wyjdź z korabia ty, i żona twoja, i synowie twoi, i żony synów twoich z tobą. ",
        "7_Chapter, 16_Verse": "Wszystkie zwierzęta, które z tobą są, z wszelkiego ciała, - z ptactwa i z bydła, i z wszelkiego robactwa pełzającego po ziemi, - wywiedź ze sobą, aby się roiły na ziemi, a rozradzały i rozmnażały na ziemi\". ",
        "7_Chapter, 17_Verse": "I wyszedł Noach, i synowie jego, i żona jego i żony synów jego z nim. ",
        "7_Chapter, 18_Verse": "Wszelkie zwierzę, wszelkie robactwo i wszelkie ptactwo, wszystko, co pełza po ziemi, podług rodzajów swoich, wyszły z korabia. ",
        "7_Chapter, 19_Verse": "I zbudował Noach ofiarnicę Wiekuistemu, i wziął z każdego bydła czystego i złożył całopalenia na ofiarnicy. ",
        "7_Chapter, 20_Verse": "I przyjął Wiekuisty z zadowoleniem woń wdzięczną, i rzekł Wiekuisty w sercu Swojém: \"Nie będę więcej przeklinał ziemi z powodu człowieka, bo zamysł serca ludzkiego zły od młodości jego, i nie będę więcej zatracał wszelkiego życia, jakem uczynił. ",
        "7_Chapter, 21_Verse": "A póki trwać będzie ziemia, siew i żniwo, i mróz i upał, i lato i zima, i dzień i noc, nie ustaną\". ",
        "8_Chapter, 0_Verse": "I pobłogosławił Bóg Noacha i synów jego, i rzekł do nich: \"Rozradzajcie się i rozmnażajcie i napełniajcie ziemię! ",
        "8_Chapter, 1_Verse": "A bojaźń i trwoga wasza niech będzie nad wszelkiém zwierzęciem ziemi i nad wszelkiém ptactwem nieba. Wszystko co się porusza na ziemi i wszystkie ryby morza w moc waszą oddane! ",
        "8_Chapter, 2_Verse": "Wszystko co się rusza i co żyje, wam będzie na pokarm, jako zieloną roślinę oddałem wam wszystko. ",
        "8_Chapter, 3_Verse": "Wszakże istoty z życiem jej, z krwią jej, - jeść nie będziecie. ",
        "8_Chapter, 4_Verse": "W szczególności krwi waszej, służącej życiu waszemu, poszukiwać będę. Z ręki wszelkiego żywota poszukiwać jej będę; i z ręki człowieka, - jednego z ręki drugiego, - poszukiwać będę życia ludzkiego. ",
        "8_Chapter, 5_Verse": "Kto przeleje krew człowieka, przez człowieka krew jego przelaną będzie; bo na obraz Boży stworzył człowieka! ",
        "8_Chapter, 6_Verse": "Wy zaś rozradzajcie się i rozmnażajcie; rozpleniajcie się na ziemi, i rozmnażajcie się na niej! ",
        "8_Chapter, 7_Verse": "I oświadczył Bóg Noachowi i synom jego z nim, i rzekł: ",
        "8_Chapter, 8_Verse": "Ja zaś oto stanowię przymierze Moje z wami, i z potomstwem waszém, po was. ",
        "8_Chapter, 9_Verse": "I z wszelką istotą żyjącą, która z wami - w ptactwie, bydle i wszelkiém zwierzęciem ziemi przy was, z wszystkiemi co wyszły z korabia, z wszelkiém zwierzęciem ziemi. ",
        "8_Chapter, 10_Verse": "I utwierdzam przymierze Moje z wami, żeby nie było już zgładzoném wszelkie ciało przez wody potopu, i nie było już potopu dla zniszczenia ziemi\". ",
        "8_Chapter, 11_Verse": "I rzekł Bóg: \"Oto znak przymierza, który ustanawiam między Mną a wami, i między każdą istotą żyjącą, co z wami była, na czasy wieczne! ",
        "8_Chapter, 12_Verse": "Łuk Mój kładę na obłokach aby był znakiem przymierza między Mną a ziemią. ",
        "8_Chapter, 13_Verse": "I będzie gdy oblokę obłokiem ziemię, a ukaże się łuk na obłokach: ",
        "8_Chapter, 14_Verse": "Wtedy wspomnę na przymierze Moje, co między Mną a wami, i każdem jestestwem żyjącem, w wszelkiém ciele; a nie staną się już wody potopem, aby zniweczyć wszelkie ciało. ",
        "8_Chapter, 15_Verse": "I będzie łuk w obłokach, i spojrzę nań, abym wspomniał na przymierze wieczne między Bogiem, a każdem jestestwem żyjącém w wszelkiém ciele, które jest na ziemi.\" ",
        "8_Chapter, 16_Verse": "I rzekł Bóg do Noacha: \"Oto znak przymierza, które ustanowiłem między Mną a wszelkiém ciałem, które jest na ziemi!\" ",
        "8_Chapter, 17_Verse": "A byli Synowie Noacha, którzy wyszli z korabia, Szem i Cham i Jefet. Cham zaś był ojcem Kanaana. ",
        "8_Chapter, 18_Verse": "Ci trzej to byli synami Noacha, - a z tych zasiedliła się cała ziemia. ",
        "8_Chapter, 19_Verse": "I począł Noach, mąż roli, i zasadził winnicę. ",
        "8_Chapter, 20_Verse": "I napił się wina, i odurzył się, i obnażył się we wnętrzu namiotu swojego. ",
        "8_Chapter, 21_Verse": "I ujrzał Cham, ojciec Kanaana, nagość ojca swojego, - i powiedział to dwom braciom swoim na dworze. ",
        "8_Chapter, 22_Verse": "I wzięli Szem i Jefet szatę, i włożyli ją obaj na ramiona swoje, i podeszli wstecz, i przykryli nagość ojca swojego; a oblicza ich były odwrócone, że nagości ojca swego nie widzieli. ",
        "8_Chapter, 23_Verse": "I obudził się Noach po winie swojém, i dowiedział się, co uczynił mu syn jego młodszy. ",
        "8_Chapter, 24_Verse": "I rzekł: \"Przeklęty Kanaan; sługą sług niech będzie braciom swoim!\" ",
        "8_Chapter, 25_Verse": "I rzekł: \"Błogosławiony Wiekuisty, Bóg Szema; a niech będzie Kanaan sługą im. ",
        "8_Chapter, 26_Verse": "Niech rozprzestrzeni Bóg Jefetowi, i niech zamieszka w namiotach Szema; a niech będzie Kanaan sługą im!\" ",
        "8_Chapter, 27_Verse": "I żył Noach po potopie trzysta pięćdziesiąt lat. ",
        "8_Chapter, 28_Verse": "A były wszystkie dni Noacha, dziewięćset pięćdziesiąt lat; i umarł. ",
        "9_Chapter, 0_Verse": "A oto rodowody synów Noacha: Szema, Chama i Jefeta. Urodzili się im bowiem synowie po potopie. ",
        "9_Chapter, 1_Verse": "Synowie Jefeta: Gomer, i Magog, i Madai, i Jawan, i Tubal, i Meszech, i Tyras. ",
        "9_Chapter, 2_Verse": "A synowie Gomera: Aszkenas, i Ryfat, i Togarma. ",
        "9_Chapter, 3_Verse": "A synowie Jawana: Elisza, i Tarszysz, Kittim i Dodanym. ",
        "9_Chapter, 4_Verse": "Od tych rozeszły się pomorskie narody podług ziem swoich, każdy podług języka swojego, podług plemion swoich, podług narodów swoich. ",
        "9_Chapter, 5_Verse": "A synowie Chama: Kusz, i Micraim, i Put, i Kanaan. ",
        "9_Chapter, 6_Verse": "A synowie Kusza: Seba, i Chawila i Sabta, i Rama, i Sabtecha. A synowie Ramy: Szeba i Dedan. ",
        "9_Chapter, 7_Verse": "A Kusz spłodził Nimroda: ten począł być mocarzem na ziemi. ",
        "9_Chapter, 8_Verse": "Był on mocarzem, myśliwym przed Wiekuistym. Przeto się mawia: jako Nimrod mocarz, myśliwy przed Wiekuistym. ",
        "9_Chapter, 9_Verse": "A był początek panowania jego w Babelu, i Erechu i Akadzie, i w Kalne, w ziemi Szynear. ",
        "9_Chapter, 10_Verse": "Z ziemi tej wyszedł do Aszuru, i zbudował Ninewę, i Rechobot-Ir, i Kalach. ",
        "9_Chapter, 11_Verse": "I Resen, między Ninewą a Kalachem; ono to owém miastem wielkiém. ",
        "9_Chapter, 12_Verse": "A Micraim spłodził Ludów, i Anamitów, Lehabitów i Naftuchidów. ",
        "9_Chapter, 13_Verse": "I Patrusów, i Kasluchów, z których poszli Peliszty, i Kaftory. ",
        "9_Chapter, 14_Verse": "A Kanaan spłodził Cydona, pierworodnego swego, i Cheta. ",
        "9_Chapter, 15_Verse": "I Jebusytę, i Emorejczyka, i Girgaszytę. ",
        "9_Chapter, 16_Verse": "I Chywijczyka, i Arkijczyka i Synytę. ",
        "9_Chapter, 17_Verse": "I Arwadejczyka i Cemarejczyka, i Chamatejczyka; w następstwie zaś rozsiedliły się plemiona Kananejskie. ",
        "9_Chapter, 18_Verse": "A była dziedzina Kananejczyka od Cydonu idąc do Gerar - aż do Azy, idąc do Sedomu i Amory i Admy i Cebojim, - aż do Lesza. ",
        "9_Chapter, 19_Verse": "Oto synowie Chama podług plemion swych, podług języków swoich, w krajach swoich, podług narodów swych. ",
        "9_Chapter, 20_Verse": "I Szemowi również się narodziło, temu ojcu wszystkich synów Ebera, bratu Jefeta, najstarszemu. ",
        "9_Chapter, 21_Verse": "Synowie Szema: Elam, i Aszur, i Arpachszad, i Lud, i Aram. ",
        "9_Chapter, 22_Verse": "A synowie Arama: Uc, i Chul, i Geter, i Masz. ",
        "9_Chapter, 23_Verse": "A Arpachszad spłodził Szelacha, a Szelach spłodził Ebera. ",
        "9_Chapter, 24_Verse": "A Eberowi urodzili się dwaj synowie: imię jednego Peleg, gdyż za dni jego została rozdzielona ziemia, a imię brata jego Joktan. ",
        "9_Chapter, 25_Verse": "A Joktan spłodził Almodada, i Szalefa, i Chocarmaweta, i Jeracha. ",
        "9_Chapter, 26_Verse": "I Hadorama, i Uzala, i Dyklę. ",
        "9_Chapter, 27_Verse": "I Obala, i Abimaela, i Szebę. ",
        "9_Chapter, 28_Verse": "I Ofira, i Chawilę, i Jobaba; wszyscy ci byli synami Joktana. ",
        "9_Chapter, 29_Verse": "I była siedziba ich od Meszy idąc ku Sefar, - aż do góry Wschodniej. ",
        "9_Chapter, 30_Verse": "Oto synowie Szema podług plemion swoich, podług języków swoich, w krajach swych, podług narodów swoich. ",
        "9_Chapter, 31_Verse": "Oto plemiona synów Noacha podług rodowodów ich, podług narodów ich, i od tych rozeszły się narody na ziemi po potopie. ",
        "10_Chapter, 0_Verse": "I była cała ziemia mowy jednej i wyrażeń nielicznych. ",
        "10_Chapter, 1_Verse": "I stało się, gdy ciągnęli od Wschodu, znaleźli równinę w kraju Szynear i osiedli tamże. ",
        "10_Chapter, 2_Verse": "I rzekli jeden do drugiego: \"Oto wyróbmy cegły i rozżarzmy je do żaru.\" I tak służyła im cegła miasto kamienia, a smołowiec służył im za wapno. ",
        "10_Chapter, 3_Verse": "I rzekli: \"Oto zbudujmy sobie miasto i wieżę, którejby wierzch w niebie, a uczyńmy sobie znamię, abyśmy się nie rozproszyli po powierzchni całej ziemi.\" ",
        "10_Chapter, 4_Verse": "Wtedy zstąpił Wiekuisty, aby zobaczyć ono miasto i wieżę, które budowali synowie ludzcy. ",
        "10_Chapter, 5_Verse": "I rzekł Wiekuisty: \"Oto lud to jeden, i mowa jedna u wszystkich; a taki początek ich przedsięwzięć! A teraz nie chybi im nic, coby zamierzyli wykonać. ",
        "10_Chapter, 6_Verse": "Oto zstąpmy, a pomieszajmy tam mowę ich, aby nie zrozumieli jeden mowy drugiego. ",
        "10_Chapter, 7_Verse": "I rozproszył ich Wiekuisty ztamtąd po powierzchni całej ziemi; i tak przestali budować miasta. ",
        "10_Chapter, 8_Verse": "Przeto nazwano imię jego Babel; gdyż tam pomieszał Wiekuisty mowę całej ziemi. Ztamtąd też rozproszył ich Bóg po powierzchni całej ziemi. ",
        "10_Chapter, 9_Verse": "Oto rodowód Szema: Szem miał sto lat, gdy spłodził Arpachszada, na dwa lata po potopie. ",
        "10_Chapter, 10_Verse": "I żył Szem po spłodzeniu Arpachszada pięćset lat i spłodził synów i córki. ",
        "10_Chapter, 11_Verse": "A Arpachszad, przeżywszy trzydzieści pięć lat, spłodził Szelacha. ",
        "10_Chapter, 12_Verse": "I żył Arpachszad, po spłodzeniu Szelacha, czterysta trzy lata, i spłodził synów i córki. ",
        "10_Chapter, 13_Verse": "A Szelach, przeżywszy trzydzieści lat, spłodził Ebera. ",
        "10_Chapter, 14_Verse": "I żył Szelach, po spłodzeniu Ebera, czterysta trzy lata, i spłodził synów i córki. ",
        "10_Chapter, 15_Verse": "Eber zaś, przeżywszy trzydzieści cztery lata, spłodził Pelega. ",
        "10_Chapter, 16_Verse": "I żył Eber, po spłodzeniu Pelega, czterysta trzydzieści lat i spłodził synów i córki. ",
        "10_Chapter, 17_Verse": "A przeżywszy Peleg trzydzieści lat spłodził Reu. ",
        "10_Chapter, 18_Verse": "I żył Peleg, po spłodzeniu Reu, dwieście dziewięć lat i spłodził synów i córki. ",
        "10_Chapter, 19_Verse": "Reu zaś, przeżywszy trzydzieści dwa lata, spłodził Seruga. ",
        "10_Chapter, 20_Verse": "I żył Reu, po spłodzeniu Seruga, dwieście siedm lat i spłodził synów i córki. ",
        "10_Chapter, 21_Verse": "Serug zaś, przeżywszy trzydzieści lat, spłodził Nachora. ",
        "10_Chapter, 22_Verse": "I żył Serug, po spłodzeniu Nachora, dwieście lat i spłodził synów i córki. ",
        "10_Chapter, 23_Verse": "Nachor zaś, przeżywszy dwadzieścia dziewięć lat, spłodził Teracha. ",
        "10_Chapter, 24_Verse": "I żył Nachor, po spłodzeniu Teracha, sto dziewiętnaście lat i spłodził synów i córki. ",
        "10_Chapter, 25_Verse": "Terach zaś, przeżywszy siedmdziesiąt lat, spłodził Abrama, Nachora i Harana. ",
        "10_Chapter, 26_Verse": "A oto dzieje Teracha: Terach spłodził Abrama, Nachora i Harana, a Haran spłodził Lota. ",
        "10_Chapter, 27_Verse": "I umarł Haran w obliczu Teracha, ojca swojego, w kraju rodzinnym swoim, w Ur-Kasdim. ",
        "10_Chapter, 28_Verse": "I pojęli sobie Abram i Nachor żony; imię żony Abrama - Saraj, a imię żony Nachora - Milka, córka Harana, ojca Milki i Iski. ",
        "10_Chapter, 29_Verse": "A była Saraj niepłodna, nie miała dzieci. ",
        "10_Chapter, 30_Verse": "I wziął Terach Abrama, syna swego, i Lota, syna Harana, wnuka swojego, i Saraj synowę swoję, żonę Abrama, syna swego, i wyruszyli i inni z nimi z Ur-Kasdim, by pójść do ziemi Kanaan; i doszli aż do Charanu i osiedli tam. ",
        "10_Chapter, 31_Verse": "I były dni Teracha dwieście pięć lat; i umarł Terach w Charanie. ",
        "11_Chapter, 0_Verse": "I rzekł Wiekuisty do Abrama: Wyjdź z ziemi twojej, i z ojczyzny twojej, i z domu ojca twojego, do ziemi, którą ci wskażę. ",
        "11_Chapter, 1_Verse": "A uczynię cię narodem wielkim, i pobłogosławię cię, i wywyższę imię twoje, i będziesz błogosławieństwem. ",
        "11_Chapter, 2_Verse": "I pobłogosławię błogosławiących tobie, a przeklinającego cię, przeklnę, i błogosławić się będą tobą wszystkie plemiona ziemi. ",
        "11_Chapter, 3_Verse": "I wyszedł Abram, jako polecił mu Wiekuisty, i poszedł z nim Lot. A Abram miał siedmdziesiąt pięć lat, gdy wyszedł z Charanu. ",
        "11_Chapter, 4_Verse": "I wziął Abram Saraj, żonę swoję, i Lota, synowca swojego, i cały dobytek ich, którego się dorobili, i dusze, które nabyli w Charanie; i wyruszyli, by się udać do ziemi Kanaan, i przybyli do ziemi Kanaan. ",
        "11_Chapter, 5_Verse": "I przeszedł Abram kraj ten, aż do miejscowości Szechem, aż do dąbrowy More. A Kanaanejczyk był natenczas w kraju. ",
        "11_Chapter, 6_Verse": "I ukazał się Wiekuisty Abramowi i rzekł: \"Potomstwu twojemu oddam ziemię tę\". I zbudował tam ofiarnicę Wiekuistemu, który się mu ukazał. ",
        "11_Chapter, 7_Verse": "I przeniósł się ztamtąd ku wzgórzu, na wschód od Betel, i rozbił namiot swój: Betel od zachodu, a Aj od wschodu; i zbudował tam ofiarnicę Wiekuistemu, i wzywał imienia Wiekuistego. ",
        "11_Chapter, 8_Verse": "I wyruszył Abram, wciąż idąc i koczując, ku południowi. ",
        "11_Chapter, 9_Verse": "Ale nastał głód w kraju, i zstąpił Abram do Micraim, aby pobyć tamże, bo ciężkim był głód w kraju. ",
        "11_Chapter, 10_Verse": "I stało się, gdy już blizkim był przybycia do Micraim, iż rzekł do Saraj żony swojej: \"Otóż wiem, że kobietą pięknego wejrzenia jesteś. ",
        "11_Chapter, 11_Verse": "I będzie, gdy ujrzą cię Micryjczycy, powiedzą wtedy: żona to jego, - i zabiją mnie, a ciebie zostawią przy życiu. ",
        "11_Chapter, 12_Verse": "Powiedz że, żeś siostrą moją, aby mi się dobrze działo gwoli tobie, a żyła dusza moja z przyczyny twojej.\" ",
        "11_Chapter, 13_Verse": "I stało się, gdy przybył Abram do Micraim, że ujrzeli Micryjczycy kobietę tę, iż piękną była bardzo. ",
        "11_Chapter, 14_Verse": "I ujrzawszy ją, książęta Faraona wysławiali ją przed Faraonem; i wziętą została kobieta ta do domu Faraona. ",
        "11_Chapter, 15_Verse": "Abramowi zaś świadczono dobrze, ze względu na nią, i posiadł owce, i woły, i osły, i sługi, i służebnice, i oślice, i wielbłądy. ",
        "11_Chapter, 16_Verse": "Ale raził Wiekuisty Faraona klęskami wielkiemi, takoż i dom jego, z powodu Saraj, żony Abrama. ",
        "11_Chapter, 17_Verse": "I wezwał Farao Abrama, i rzekł: \"Cóżeś mi to uczynił? Czemu nie powiedziałeś mi, że to żona twoja? ",
        "11_Chapter, 18_Verse": "Czemu mówiłeś: siostra to moja, tak że wziąłem ją sobie za żonę? Ale teraz, - oto żona twoja, zabierz ją i idź.\" ",
        "11_Chapter, 19_Verse": "I wyznaczył dlań Farao ludzi i przeprowadzili go, i żonę jego, i wszystko co posiadał. ",
        "12_Chapter, 0_Verse": "I wyszedł Abram z Micraim, on i żona jego i wszystko co posiadał, i Lot wraz z nim, ku południowi. ",
        "12_Chapter, 1_Verse": "A Abram bogaty był bardzo w stada, w srebro i złoto. ",
        "12_Chapter, 2_Verse": "I szedł w pochodach swoich od południa, aż do Betel, aż do miejsca, gdzie był namiot jego przedtém, między Betel i między Aj. ",
        "12_Chapter, 3_Verse": "Do miejsca ofiarnicy, którą wystawił tam przedtém; i wzywał tam Abram imienia Wiekuistego. ",
        "12_Chapter, 4_Verse": "A także Lot, który szedł z Abramem, posiadał trzody, i stada, i namioty. ",
        "12_Chapter, 5_Verse": "Ale nie mogła znieść ich ziemia, aby przemieszkiwali razem, gdyż był dobytek ich wielkim, i nie mogli przemieszkiwać razem. ",
        "12_Chapter, 6_Verse": "I wynikł spór między pasterzami stad Abrama, a pasterzami stad Lota. A Kanaanejczyk i Peryzejczyk mieszkali już wówczas w kraju. ",
        "12_Chapter, 7_Verse": "I rzekł Abram do Lota: \"Niechajże nie będzie sporu między mną a tobą, i między pasterzami moimi, a pasterzami twoimi; wszakże ludźmi krewnymi jesteśmy. ",
        "12_Chapter, 8_Verse": "Alboż nie cała ziemia przed tobą? Odłączże się odemnie; jeżeli na lewo, to ja na prawo, a jeżeli na prawo, to ja na lewo\". ",
        "12_Chapter, 9_Verse": "I podniósł Lot oczy swoje, i obaczył całą okolicę Jardenu, że cała nawodniona; - zanim spustoszył Bóg Sedom i Amorę, była jako ogród Boży, jako ziemia Micraim, aż po wejście do Coaru. ",
        "12_Chapter, 10_Verse": "I wybrał sobie Lot całą okolicę Jardenu i pociągnął Lot ku Wschodowi; i tak odłączyli się jeden od drugiego. ",
        "12_Chapter, 11_Verse": "Abram osiadł w kraju Kanaan, a Lot osiadł w miastach owej okolicy, i rozbił namioty aż do Sedomu. ",
        "12_Chapter, 12_Verse": "A ludzie Sedomu byli źli i grzeszni wielce przed Wiekuistym. ",
        "12_Chapter, 13_Verse": "I rzekł Wiekuisty do Abrama po odłączeniu się Lota od niego: \"Podnieśże oczy twoje, a spójrz z miejsca, na którém się znajdujesz, na północ, i na południe, i na wschód, i na zachód. ",
        "12_Chapter, 14_Verse": "Gdyż całą ziemię, którą widzisz, tobie ją oddam, i rodowi twojemu na wieki. ",
        "12_Chapter, 15_Verse": "I uczynię ród twój jako proch ziemi, tak, że gdyby zdołał kto zliczyć proch ziemi, i ród twój zliczonym będzie. ",
        "12_Chapter, 16_Verse": "Powstań, obejdź kraj wzdłuż i wszerz, gdyż tobie oddam go. ",
        "12_Chapter, 17_Verse": "I zwinął Abram namioty, i przybył i osiadł w dąbrowach Mamry, co przy Hebronie, i zbudował tam ofiarnicę Wiekuistemu. ",
        "13_Chapter, 0_Verse": "I stało się za czasów Amrafela, króla Szynearu, Arjocha króla Ellasaru, Kedorlaomera, króla Elamu i Tydala, króla Goimu. ",
        "13_Chapter, 1_Verse": "Że toczyli wojnę z Berą, królem Sedomu, i z Birszą, królem Amory, z Szynabem, królem Admy, i Szemeberem, królem Cebojim i z królem Bela, czyli Coaru. ",
        "13_Chapter, 2_Verse": "Wszyscy ci zebrali się przy dolinie Syddym, czyli morzu solném. ",
        "13_Chapter, 3_Verse": "Dwanaście lat podlegali Kedorlaomerowi; trzynastego zaś roku powstali. ",
        "13_Chapter, 4_Verse": "A czternastego roku nadciągnął Kedorlaomer i królowie, którzy z nim byli, i pobili Refaów w Aszterot-Karnajim, i Zuzów w Ham i Emów na równinie Kirjataim. ",
        "13_Chapter, 5_Verse": "I Chorejczyków w górach ich Seiru, aż do El-Paran, co nad pustynią. ",
        "13_Chapter, 6_Verse": "I zwrócili się, i przybyli do En-Miszpat, czyli Kadesz, i podbili całą dziedzinę Amalekity, a również i Emorejczyka, osiadłego w Chacacon-Tamar. ",
        "13_Chapter, 7_Verse": "I wyszedł król Sedomu, i król Amory, i król Admy, i król Cebojimu, i król Bela, czyli Coaru, i uszykowali się do boju z nimi w dolinie Syddym. ",
        "13_Chapter, 8_Verse": "Z Kedorlaomerem, królem Elamu, i Tydalem, królem Goimu, i Amrafelem, królem Szynearu, i Arjochem, królem Ellasoru, czterech królów z pięcioma. ",
        "13_Chapter, 9_Verse": "A dolina Syddym pełna była dołów smołowcowych; i uciekli królowie Sedomu i Amory, i rzucili się tam; a pozostali w góry uciekli. ",
        "13_Chapter, 10_Verse": "I zabrali cały dobytek Sedomu i Amory, i całą żywność ich, i odeszli. ",
        "13_Chapter, 11_Verse": "I zabrali też Lota i dobytek jego, - synowca Abrama, - i odeszli; a mieszkał on w Sodomie. ",
        "13_Chapter, 12_Verse": "I przybył rozbitek, i doniósł to Abramowi Ibryjczykowi, a ten mieszkał w dąbrowach Mamry Emorejczyka, brata Eszkola i brata Anera, którzy byli sprzymierzonymi Abrama. ",
        "13_Chapter, 13_Verse": "A usłyszawszy Abram, że pojmany brat jego, wyprowadził wyćwiczonych swoich, zrodzonych w domu jego, trzechset ośmnastu, i ścigał aż do Dan. ",
        "13_Chapter, 14_Verse": "I napadł na nich oddziałami w nocy, on i słudzy jego, i pobił ich, i ścigał ich aż do Choby, co na lewo od Damaszku. ",
        "13_Chapter, 15_Verse": "I sprowadził napowrót cały dobytek, a również i Lota, brata swojego i dobytek jego sprowadził napowrót, a także kobiety i lud. ",
        "13_Chapter, 16_Verse": "I wyszedł król Sedomu naprzeciw niemu, gdy wracał po porażeniu Kedorlaomera i królów, którzy z nim byli, do doliny Szawe, czyli doliny królewskiej. ",
        "13_Chapter, 17_Verse": "A Malki-Cedek, król Szalemu, wyniósł chléb i wino; a był on kapłanem Boga Najwyższego. ",
        "13_Chapter, 18_Verse": "I pobłogosławił go, i rzekł: \"Błogosławiony Abram Bogu Najwyższemu, dzierżącemu niebo i ziemię; ",
        "13_Chapter, 19_Verse": "I błogosławiony Bóg Najwyższy, który wydał wrogi twoje w moc twoję!\" I dał mu dziesięcinę ze wszystkiego. ",
        "13_Chapter, 20_Verse": "I rzekł król Sedomu do Abrama: \"Oddaj mi dusze, a dobytek weź sobie.\" ",
        "13_Chapter, 21_Verse": "I rzekł Abram do króla Sedomu: \"Podnoszę rękę moję do Wiekuistego, Boga Najwyższego, dzierżącego niebo i ziemię, ",
        "13_Chapter, 22_Verse": "Że ani nitki ani rzemyka sandału, - że nic nie wezmę ze wszystkiego co twoje, abyś nie rzekł: jam zbogacił Abrama. ",
        "13_Chapter, 23_Verse": "Nic dla mnie! Jedynie co spożyli młodzieńcy, i udział mężów, którzy szli ze mną, - Aner, Eszkol i Mamre, - oni niech wezmą udział swój. ",
        "14_Chapter, 0_Verse": "Po wypadkach tych, doszło słowo Wiekuistego do Abrama w widzeniu, mówiąc: \"Nie obawiaj się Abramie, Ja tarczą tobie; nagroda twoja wielką bardzo!\" ",
        "14_Chapter, 1_Verse": "I rzekł Abram: \"Panie, Wiekuisty, cóż dać mi możesz, kiedy ja schodzę samotnym? Zawiadowcą zaś domu mojego jest Damesceńczyk Eliezer.\" ",
        "14_Chapter, 2_Verse": "I rzekł Abram: \"Wszak mnie nie dałeś potomka; a tak domownik mój odziedziczy po mnie.\" ",
        "14_Chapter, 3_Verse": "Ale oto słowo Wiekuistego doszło go, mówiąc: \"Nie odziedziczy po tobie ten, a tylko który wyjdzie z łona twojego, ten odziedziczy po tobie.\" ",
        "14_Chapter, 4_Verse": "I wyprowadził go na pole, i rzekł: \"Spójrzże ku niebu, a zlicz gwiazdy: czy potrafisz je zliczyć? I rzekł do niego: \"takim będzie ród twój!\" ",
        "14_Chapter, 5_Verse": "I zaufał Wiekuistemu, a poczytał mu to za zasługę. ",
        "14_Chapter, 6_Verse": "I rzekł do niego: \"Jam Wiekuisty, którym wywiódł cię z Ur-Kasdym, aby oddać ci ziemię tę w dziedzictwo!\" ",
        "14_Chapter, 7_Verse": "I rzekł: \"Panie, Wiekuisty, po czémże poznam, że odziedziczę ją?\" ",
        "14_Chapter, 8_Verse": "I rzekł do niego: \"Sprowadź mi jałowicę trzechletnią, i kozę trzechletnią, i barana trzechletniego, i synogarlicę, i gołąbka.\" ",
        "14_Chapter, 9_Verse": "I sprowadził mu te wszystkie, i rozciął je w pośrodku, i położył każdą część naprzeciw drugiej; ale ptaków nie rozcinał. ",
        "14_Chapter, 10_Verse": "I spuściły się sępy na martwe ciała, i spłoszył je Abram. ",
        "14_Chapter, 11_Verse": "Słońce zaś miało się ku zajściu, a sen twardy padł na Abrama; aż oto trwoga, ciemność wielka przypadła nań. ",
        "14_Chapter, 12_Verse": "I rzekł do Abrama: \"Wiedzieć tobie, że obcym będzie ród twój w ziemi nie swojej, i ujarzmią ich, i ciemiężyć ich będą - czterysta lat. ",
        "14_Chapter, 13_Verse": "Wszakże i naród, któremu służyć będą, osądzę; a potem wyjdą z dobytkiem wielkim. ",
        "14_Chapter, 14_Verse": "A ty pójdziesz do ojców twoich w pokoju, pochowan będziesz w sędziwości szczęśliwej. ",
        "14_Chapter, 15_Verse": "A w czwartém pokoleniu powrócą tu; bo nie pełną wina Emorejczyka dotąd.\" ",
        "14_Chapter, 16_Verse": "I gdy było słońce zaszło, a pomroka nastała, a oto - ognisko dymiące się i pochodnia płonąca! To On przeszedł między kawały owe. ",
        "14_Chapter, 17_Verse": "Dnia onego zawarł Wiekuisty z Abramem przymierze w słowach: \"Rodowi twojemu oddam ziemię tę, od rzeki Micraim, aż do rzeki wielkiej, rzeki Frat. ",
        "14_Chapter, 18_Verse": "Kenejczyka, i Kenizejczyka, i Kadmonejczyka; ",
        "14_Chapter, 19_Verse": "I Chytejczyka, i Peryzejczyka, i Refaów; ",
        "14_Chapter, 20_Verse": "I Emorejczyka, i Kanaanejczyka, i Girgaszytę, i Jebusytę.\" ",
        "15_Chapter, 0_Verse": "A Saraj, żona Abrama, nie rodziła mu; miała zaś służebnicę Micrejską, imieniem Hagar. ",
        "15_Chapter, 1_Verse": "I rzekła Saraj do Abrama: \"Oto powściągnął mnie Wiekuisty od rodzenia; pójdźże do służebnicy mojej, może zbuduję się od niej.\" I usłuchał Abram głosu Saraj. ",
        "15_Chapter, 2_Verse": "I wzięła Saraj, żona Abrama, Hagarę Micrejską, służebnicę swoję, po upływie dziesięciu lat pobytu Abrama na ziemi Kanaanejskiej, i oddała ją Abramowi, mężowi swojemu, za żonę. ",
        "15_Chapter, 3_Verse": "I poszedł do Hagary, i poczęła; ale widząc, że poczęła, lekceważyła panią swą w oczach swoich. ",
        "15_Chapter, 4_Verse": "I rzekła Saraj do Abrama: \"Krzywda moja na ciebie! Jam oddała służebnicę moję na łono twoje, a widząc, że poczęła, lekceważona zostałam w oczach jej; niechaj Wiekuisty rozsądzi między mną a tobą.\" ",
        "15_Chapter, 5_Verse": "I rzekł Abram do Saraj: \"Wszak służebnica twoja w ręku twoim: czyń z nią, co najlepszém w oczach twoich!\" I dręczyła ją Saraj, że uciekła przed nią. ",
        "15_Chapter, 6_Verse": "I spotkał ją anioł Wiekuistego u źródła wód w pustyni, u źródła po drodze do Szur. ",
        "15_Chapter, 7_Verse": "I rzekł: \"Hagaro, służebnico Saraj! zkąd przychodzisz i dokąd idziesz?\" I rzekła: \"przed Saraj, panią moją, uciekam.\" ",
        "15_Chapter, 8_Verse": "I rzekł do niej anioł Wiekuistego: \"Wróć do pani swojej, a ukorz się pod ręce jej.\" ",
        "15_Chapter, 9_Verse": "I rzekł do niej anioł Wiekuistego: \"wielce rozmnożę potomstwo twoje, że nie będzie zliczoném dla mnóstwa.\" ",
        "15_Chapter, 10_Verse": "I rzekł do niej anioł Wiekuistego: \"Oto poczęłaś, i zrodzisz syna; i tak nazwij imię jego Iszmael; bo usłyszał Wiekuisty o cierpieniu twojém. ",
        "15_Chapter, 11_Verse": "A będzie on dzikim człowiekiem; ręka jego przeciw wszystkim, a ręka wszystkich przeciw niemu; a przed obliczem wszystkich braci swoich mieszkać będzie.\" ",
        "15_Chapter, 12_Verse": "I nazwała imię Wiekuistego, który przemawiał do niej: \"Tyś Bóg widzenia, bo mówiła: \"Wszak i tu spoglądałam za Tym, który mnie widział.\" ",
        "15_Chapter, 13_Verse": "Przeto nazwano krynicę tę, krynicą Lachajroi. Oto ona między Kadesz a Bared! ",
        "15_Chapter, 14_Verse": "I urodziła Hagar Abramowi syna, i nazwał Abram imię syna swego, którego urodziła Hagar: Iszmael. ",
        "15_Chapter, 15_Verse": "A Abram miał ośmdziesiąt sześć lat, gdy urodziła Hagar Iszmaela Abramowi. ",
        "16_Chapter, 0_Verse": "A gdy miał Abram dziewięćdziesiąt i dziewięć lat, ukazał się Wiekuisty Abramowi, i rzekł do niego: \"Jam jest Bóg Wszechpotężny; postępuj przedemną, a bądź nieskazitelny! ",
        "16_Chapter, 1_Verse": "I ustanowię przymierze Moje między Mną a tobą, i rozmnożę cię bardzo a bardzo.\" ",
        "16_Chapter, 2_Verse": "I padł Abram na oblicze swoje, a mówił z nim Bóg i rzekł: ",
        "16_Chapter, 3_Verse": "\"Ja, oto przymierze Moje z tobą: Będziesz ojcem mnóstwa narodów, ",
        "16_Chapter, 4_Verse": "I nie będzie zwane nadal imię twoje Abram, ale będzie imię twoje: Abraham; gdyż ojcem mnóstwa narodów ustanawiam cię. ",
        "16_Chapter, 5_Verse": "I rozplenię cię bardzo a bardzo; i rozkrzewię cię w narody, a królowie z ciebie wyjdą. ",
        "16_Chapter, 6_Verse": "I utwierdzę przymierze Moje między Mną a tobą, i między potomstwem twojém po tobie, w pokoleniach ich, przymierzem wieczném, abym był ci Bogiem i potomstwu twojemu po tobie. ",
        "16_Chapter, 7_Verse": "I oddam tobie, i potomkom twoim po tobie, ziemię pielgrzymstwa twojego, całą ziemię Kanaan, w posiadanie wieczne, i będę im Bogiem.\" ",
        "16_Chapter, 8_Verse": "I rzekł Bóg do Abrahama: \"Ty zaś przymierza Mojego przestrzegaj, ty i potomkowie twoi po tobie, w pokoleniach swoich. ",
        "16_Chapter, 9_Verse": "Oto przymierze Moje, którego przestrzegać będziecie między Mną a wami, i potomstwem twojém po tobie: obrzezaną ma być u was wszelka płeć męzka. ",
        "16_Chapter, 10_Verse": "I obrzeżecie ciało napletka waszego, a będzie to znakiem przymierza między Mną a wami. ",
        "16_Chapter, 11_Verse": "A w wieku ośmiu dni obrzezaną ma być u was wszelka płeć męzka, w pokoleniach waszych, urodzony w domu i nabyty za pieniądz z jakiegokolwiek cudzego rodu, który nie jest z potomstwa twojego. ",
        "16_Chapter, 12_Verse": "Obrzezanym ma być urodzony w domu twoim, i nabyty za pieniądz twój; a niechaj będzie przymierze Moje na ciele waszém przymierzem wieczném. ",
        "16_Chapter, 13_Verse": "Nieobrzezany zaś mężczyzna, któryby nie obrzezał ciała napletka swojego, wytępiona ma być dusza ta z ludu swojego, przymierze Moje zerwał.\" ",
        "16_Chapter, 14_Verse": "I rzekł Bóg do Abrahama: \"Saraj, żony twojej, - nie będziesz zwał imienia jej Saraj, bo Sara imię jej. ",
        "16_Chapter, 15_Verse": "I pobłogosławię ją, a także dam ci z niej syna; i pobłogosławię ją, i rozkrzewię ją w narody, królowie ludów z niej wyjdą.\" ",
        "16_Chapter, 16_Verse": "I padł Abraham na oblicze swoje, a uśmiechnąwszy się pomyślał w sercu swojém: Czyżby stuletniemu się narodziło, a czyżby Sara dziewięćdziesięcioletnia rodzić miała?\" ",
        "16_Chapter, 17_Verse": "I rzekł Abraham do Boga: \"Niechby już Iszmael żył przed tobą!\" ",
        "16_Chapter, 18_Verse": "I rzekł Bóg: \"Ależ Sara, żona twoja, urodzi ci syna, i nazwiesz imię jego Ic'hak; i ustanowię przymierze Moje z nim, przymierzem wieczném, dla potomstwa jego po nim. ",
        "16_Chapter, 19_Verse": "A też względem Iszmaela wysłuchałem cię: Oto pobłogosławiłem go, i rozplenię go, i rozmnożę go bardzo a bardzo; dwunastu książąt spłodzi, i uczynię zeń naród wielki. ",
        "16_Chapter, 20_Verse": "Przymierze zaś Moje utwierdzę z Ic'hakiem, którego urodzi ci Sara, o porze obecnej, w roku następnym.\" ",
        "16_Chapter, 21_Verse": "I przestał mówić z nim, i wzniósł się Bóg od Abrahama. ",
        "16_Chapter, 22_Verse": "I wziął Abraham Iszmaela, syna swojego, i wszystkich urodzonych w domu swoim, i wszystkich nabytych za pieniądze swoje, wszystkich płci męzkiej między domownikami Abrahama, i obrzezał ciało napletka ich tegoż samego dnia, jako mówił z nim Bóg. ",
        "16_Chapter, 23_Verse": "A Abraham miał dziewięćdziesiąt i dziewięć lat, gdy obrzezano ciało napletka jego. ",
        "16_Chapter, 24_Verse": "A Iszmael, syn jego miał trzynaście lat, gdy obrzezano ciało napletka jego. ",
        "16_Chapter, 25_Verse": "Tegoż samego dnia obrzezanym został Abraham i Iszmael, syn jego. ",
        "16_Chapter, 26_Verse": "I wszyscy domownicy jego, zrodzeni w domu, i nabyci za pieniądze z pośród cudzoziemców, obrzezani zostali z nim. ",
        "17_Chapter, 0_Verse": "I ukazał mu się Wiekuisty w dąbrowie Mamre, gdy siedział u wejścia namiotu, w czasie upału dziennego. ",
        "17_Chapter, 1_Verse": "I podniósł oczy swoje, i spojrzał, a oto trzej mężowie stanęli przed nim; a zobaczywszy ich, pobiegł na ich spotkanie z przed wejścia namiotu, i pokłonił się ku ziemi. ",
        "17_Chapter, 2_Verse": "I rzekł: \"Panie! jeżeli też znalazłem łaskę w oczach twoich, nie przejdź że mimo sługi twojego! ",
        "17_Chapter, 3_Verse": "Niechże przyniosą nieco wody, a umyjecie nogi wasze, i odpoczniecie pod drzewem. ",
        "17_Chapter, 4_Verse": "A ja przyniosę kęs chleba, a posilicie serce wasze; potém pójdziecie, - ponieważ już przeszliście mimo sługi waszego.\" I rzekli: \"Uczyń tak, jakeś powiedział.\" ",
        "17_Chapter, 5_Verse": "I pospieszył Abraham do namiotu, do Sary, i rzekł: \"uwiń się, trzy miary mąki przedniej! rozczyń je i zrób podpłomyki.\" ",
        "17_Chapter, 6_Verse": "I do bydła pobiegł Abraham, i wziąwszy cielę pulchne i wyborowe, dał je pachołkowi, który pospieszył, aby przyrządzić je. ",
        "17_Chapter, 7_Verse": "I wziął śmietanki, i mleka, i cielę, które przyrządził, i postawił przed nimi; a sam stanął przy nich pod drzewem; i jedli. ",
        "17_Chapter, 8_Verse": "I rzekli do niego: \"Gdzież Sara żona twoja?\" a odpowiedział: \"Oto w namiocie.\" ",
        "17_Chapter, 9_Verse": "I rzekł: Wrócę do ciebie około czasu bieżącego, a oto - będzie miała syna Sara żona twoja; a Sara słuchała u wejścia do namiotu, a ono - po za nim. ",
        "17_Chapter, 10_Verse": "Abraham zaś i Sara byli starzy, podeszli w lata, przestała mieć Sara właściwość kobiet. ",
        "17_Chapter, 11_Verse": "I roześmiała się Sara w duszy, mówiąc: \"Czyżbym po zwiędnięciu mojém miała doznać rozkoszy? - a pan mój starcem.\" ",
        "17_Chapter, 12_Verse": "I rzekł Wiekuisty do Abrahama: \"Czemuż to śmiała się Sara mówiąc: czyżbym rzeczywiście rodzić miała, gdy się zestarzałam? ",
        "17_Chapter, 13_Verse": "Alboż jest rzecz niemożliwa u Wiekuistego? W oznaczonej porze wrócę do ciebie, około czasu bieżącego, a mieć będzie Sara syna.\" ",
        "17_Chapter, 14_Verse": "I zapierała się Sara, mówiąc: \"Nie śmiałam się!\" - bo się obawiała; on wszakże powiedział: \"Nie, bo śmiałaś się!\" ",
        "17_Chapter, 15_Verse": "I wstali ztamtąd owi mężowie, i skierowali wzrok ku Sedomowi; a Abraham szedł z nimi, aby odprowadzić ich. ",
        "17_Chapter, 16_Verse": "A Wiekuisty rzekł: \"Miałżebym zataić przed Abrahamem, co uczynić chcę? ",
        "17_Chapter, 17_Verse": "Abraham to rozkrzewi się w naród wielki i potężny, a błogosławić się nim będą wszystkie narody ziemi. ",
        "17_Chapter, 18_Verse": "Albowiem umiłowałem go, aby polecił synom swoim, i domowi swojemu po sobie, strzedz drogi Wiekuistego, spełniając cnotę i sprawiedliwość, aby sprowadził Wiekuisty na Abrahama to, co wyrzekł o nim.\" ",
        "17_Chapter, 19_Verse": "I rzekł Wiekuisty: \"Skarga na Sedom, i Amorę, tak wielką jest, a grzech ich, tak ciężkim bardzo!... ",
        "17_Chapter, 20_Verse": "Zstąpię też i zobaczę; jeżeli według skargi która mnie dochodzi postępują, tedy - zagłada! a jeżeli nie, będę wiedział.\" ",
        "17_Chapter, 21_Verse": "I zwrócili się ztamtąd owi mężowie, i poszli do Sedomu. Abraham zaś jeszcze stał przed Wiekuistym. ",
        "17_Chapter, 22_Verse": "I przystąpił Abraham i rzekł: \"Alboż także zgładzisz sprawiedliwego wraz z niegodziwym? ",
        "17_Chapter, 23_Verse": "Może jest pięćdziesięciu sprawiedliwych w mieście; czyż także zgładzisz, i nie przepuścisz miejscu dla pięćdziesięciu sprawiedliwych, którzy w niém są? ",
        "17_Chapter, 24_Verse": "Dalekiém to od Ciebie, abyś uczynił rzecz podobną, byś zabił sprawiedliwego wraz z niegodziwym, aby był sprawiedliwy jako niegodziwy; dalekiém to od Ciebie! Czyżby sędzia całej ziemi nie pełnił sprawiedliwości?\" ",
        "17_Chapter, 25_Verse": "I rzekł Wiekuisty: \"Jeżeli znajdę w Sedomie pięćdziesięciu sprawiedliwych, w samém mieście, przepuszczę całemu miejscu ze względu na nich.\" ",
        "17_Chapter, 26_Verse": "I odpowiedział Abraham i rzekł: Otóż przedsięwziąłem mówić do Pana, choć ja proch i popiół: ",
        "17_Chapter, 27_Verse": "Może niedostanie do pięćdziesięciu sprawiedliwych, pięciu: czyżbyś zgładził dla pięciu całe miasto? I rzekł: \"Nie zgładzę, jeżeli znajdę tam czterdziestu pięciu.\" ",
        "17_Chapter, 28_Verse": "I począł dalej mówić do Niego, i rzekł: \"Może znajdzie się tam czterdziestu?\" I odpowiedział: \"Nie uczynię ze względu na czterdziestu.\" ",
        "17_Chapter, 29_Verse": "I rzekł: \"Niech też nie gniewa Pana, że mówić będę: \"Może znajdzie się tam trzydziestu.\" I rzekł: \"Nie uczynię, jeżeli znajdę tam trzydziestu.\" ",
        "17_Chapter, 30_Verse": "I rzekł: \"Otoż przedsięwziąłem mówić do Pana: Może znajdzie się tam dwudziestu.\" I odpowiedział: \"Nie zgładzę ze względu na dwudziestu.\" ",
        "17_Chapter, 31_Verse": "I rzekł: \"Niech też nie gniewa Pana, gdy przemówię raz jeszcze: \"Może znajdzie się tam dziesięciu.\" I rzekł: \"Nie zgładzę ze względu na dziesięciu.\" ",
        "17_Chapter, 32_Verse": "I poszedł Wiekuisty, przestawszy mówić do Abrahama; Abraham zaś wrócił do miejsca swojego. ",
        "18_Chapter, 0_Verse": "I przybyli dwaj aniołowie do Sedomu wieczorem; a Lot siedział u bramy Sedomu. I spostrzegł Lot, i powstał na spotkanie ich, i pokłonił się obliczem ku ziemi. ",
        "18_Chapter, 1_Verse": "I rzekł: \"Otóż proszę panowie moi! wstąpcie też do domu sługi waszego, i przenocujcie, i umyjcie nogi wasze; a wstawszy rano, pójdziecie w drogę waszę.\" I odpowiedzieli: \"Nie, bo na ulicy przenocujemy.\" ",
        "18_Chapter, 2_Verse": "I nastawał na nich usilnie, i zaszli do niego, i przybyli do domu jego; i wyprawił im ucztę, i przaśników napiekł; i jedli. ",
        "18_Chapter, 3_Verse": "Zanim się położyli, - a mieszkańcy miasta, mieszkańcy Sedomu, oblegli dom, od młodzieńca do starca, cały lud zewsząd. ",
        "18_Chapter, 4_Verse": "I zawołali Lota, i rzekli doń: \"Gdzież ci ludzie, którzy przybyli do ciebie tej nocy? Wyprowadź ich do nas, abyśmy nawiedzili ich. ",
        "18_Chapter, 5_Verse": "I podszedł do nich Lot ku wejściu, a drzwi zamknął za sobą. ",
        "18_Chapter, 6_Verse": "I rzekł: \"Nie czyńcie też, bracia moi, nic złego. ",
        "18_Chapter, 7_Verse": "Otóż mam dwie córki, które nie poznały męża, wyprowadzę je raczej do was, a czyńcie z niemi co najlepszém w oczach waszych; a tylko mężom tym nie czyńcie nic, ponieważ weszli pod cień dachu mojego. ",
        "18_Chapter, 8_Verse": "I rzekli: \"Ustąp precz!\", i rzekli: \"Ten jeden przybył tu gościć, a chce wciąż sądzić! Teraz gorzej postąpim z tobą, niż z nimi!\" I naparli na męża, na Lota, i przystąpili, by wyłamać drzwi. ",
        "18_Chapter, 9_Verse": "I wyciągnęli mężowie owi rękę swoję, i sprowadzili Lota do siebie, do domu, a drzwi zamknęli. ",
        "18_Chapter, 10_Verse": "A ludzi, będących u wejścia do domu, porazili ślepotą, od najmniejszego do największego, tak że strudzili się, szukając wejścia. ",
        "18_Chapter, 11_Verse": "I rzekli ci mężowie do Lota: \"kogokolwiek jeszcze masz tutaj, - zięciów, i synów twoich, i córki twoje, i wszystkich których masz w mieście, - wyprowadź z tego miejsca. ",
        "18_Chapter, 12_Verse": "Albowiem zburzym miejsce to, gdyż wzmogła się skarga na nich przed obliczem Wiekuistego i posłał nas Wiekuisty, aby je zburzyć.\" ",
        "18_Chapter, 13_Verse": "I wyszedł Lot, i powiedział zięciom swoim, którzy pojąć mieli córki jego i rzekł: \"Wstańcie, wyjdźcie z miejsca tego, gdyż zburzy Wiekuisty miasto.\" Ale wydawał się jakoby żartował, w oczach zięciów swoich. ",
        "18_Chapter, 14_Verse": "A zaledwie zorza wzeszła, nalegali aniołowie na Lota, mówiąc: \"Wstań, zabierz żonę twoję i dwie córki twoje obecne tu, abyś nie zginął za winę tego miasta.\" ",
        "18_Chapter, 15_Verse": "Gdy się jednak ociągał, uchwycili mężowie owi za rękę jego, i za rękę żony jego, i za rękę dwóch córek jego w miłosierdziu Wiekuistego nad nim, i wyprowadzili go, i zostawili go po za miastem. ",
        "18_Chapter, 16_Verse": "A gdy wyprowadzili ich precz, rzekł jeden: \"Uchodź z życiem twojém; nie oglądaj się za siebie, a nie zatrzymuj się w całej tej okolicy; w góry uchodź, abyś nie zginął.\" ",
        "18_Chapter, 17_Verse": "I rzekł Lot do nich: \"O nie, panie! ",
        "18_Chapter, 18_Verse": "Otóż znalazł sługa twój łaskę w oczach twoich, i uczyniłeś wielkiém miłosierdzie, któreś okazał mi, ocalając życie moje; ale ja nie zdążę ujść w te góry, bo i tak dościgło by mnie nieszczęście, i umarłbym. ",
        "18_Chapter, 19_Verse": "Otóż miasto to jest blizkiém, by uciec tam, i małém ono; ujdę raczej tam, wszakże małém ono, a niechaj żyje dusza moja.\" ",
        "18_Chapter, 20_Verse": "I rzekł do niego: \"Oto uwzględnię cię i w tej mierze, abym nie spustoszył miasta, o którém mówisz. ",
        "18_Chapter, 21_Verse": "Prędzej zatém, uchodź tam, bo nie mogę dokonać dzieła, póki nie zajdziesz tam.\" Przeto nazwano imię miasta tego: Coar. ",
        "18_Chapter, 22_Verse": "Słońce wzeszło nad ziemią, gdy Lot przybył do Coaru. ",
        "18_Chapter, 23_Verse": "Wiekuisty zaś spuścił na Sedom i Amorę deszcz siarki i ognia, od Wiekuistego z nieba. ",
        "18_Chapter, 24_Verse": "I zniszczył miasta te, i całą ową okolicę, i wszystkich mieszkańców tych miast, i roślinność ziemi. ",
        "18_Chapter, 25_Verse": "I oglądała się żona jego za nim, i stała się słupem soli. ",
        "18_Chapter, 26_Verse": "I wstał Abraham rano, spiesząc na miejsce, kędy stanął przed obliczem Wiekuistego. ",
        "18_Chapter, 27_Verse": "I spojrzał na powierzchnię Sedomu i Amory, i na całą powierzchnię ziemi owej okolicy, i zobaczył, a oto wznosił się dym z ziemi, jako dym z topielni! ",
        "18_Chapter, 28_Verse": "I tak stało się, gdy zburzył Bóg miasta owej okolicy, że wspomniał Bóg na Abrahama, i wysłał Lota z pośród zniszczenia, niszcząc owe miasta, w których mieszkał był Lot. ",
        "18_Chapter, 29_Verse": "Lot zaś wyszedł z Coaru, i zamieszkał w górach, a dwie córki jego z nim; gdyż obawiał się pozostać w Coarze; i zamieszkał w jaskini, on i dwie córki jego. ",
        "18_Chapter, 30_Verse": "I rzekła starsza do młodszej: \"Ojciec nasz starym, a mężczyzny nie ma na ziemi, któryby przyszedł do nas zwyczajem całej ziemi. ",
        "18_Chapter, 31_Verse": "Chodź, upoim ojca naszego winem, i położym się z nim, a zachowamy z ojca naszego potomstwo. ",
        "18_Chapter, 32_Verse": "I upoiły ojca swojego winem nocy onej, i poszła starsza i położyła się przy ojcu swoim; a nie wiedział on kiedy się układła, i kiedy wstała. ",
        "18_Chapter, 33_Verse": "I stało się nazajutrz, że rzekła starsza do młodszej: \"oto leżałam wczoraj przy ojcu moim, upoim go winem i tej nocy, a pójdziesz i położysz się przy nim, i zachowamy z ojca naszego potomstwo.\" ",
        "18_Chapter, 34_Verse": "I upoiły i nocy onej ojca swojego winem, i wstała młodsza, i położyła się przy nim; a nie wiedział on, kiedy się układła i kiedy wstała. ",
        "18_Chapter, 35_Verse": "I poczęły dwie córki Lota od ojca swojego. ",
        "18_Chapter, 36_Verse": "I urodziła starsza syna, i nazwała imię jego Moab: on to ojciec Moabitów, po dziś dzień. ",
        "18_Chapter, 37_Verse": "A młodsza również urodziła syna, i nazwała imię jego Ben-Ammi: On to ojciec Ammonitów, po dziś dzień. ",
        "19_Chapter, 0_Verse": "I wyruszył ztamtąd Abraham do ziemi ku południowi, i osiadł między Kadesz a Szur, i przebywał w Gerar. ",
        "19_Chapter, 1_Verse": "I mówił Abraham o Sarze żonie swojej: \"Siostra to moja.\" I posłał Abimelech, król Geraru, i wziął Sarę. ",
        "19_Chapter, 2_Verse": "Ale przyszedł Bóg do Abimelecha we śnie nocnym, i powiedział mu: \"Oto umrzesz z powodu niewiasty, którąś wziął, bo ona zamężna. ",
        "19_Chapter, 3_Verse": "A Abimelech nie zbliżył się był do niej i rzekł: \"Panie! alboż i naród niewinny zatracasz?\" ",
        "19_Chapter, 4_Verse": "Wszakże sam powiedział mi: Siostra to moja, i ona sama też mówiła: Brat to mój. W prostocie serca mojego i w czystości rąk moich uczyniłem to.\" ",
        "19_Chapter, 5_Verse": "I rzekł do niego Bóg we śnie: \"I ja wiem, żeś w prostocie serca to uczynił; to też powstrzymywałem cię, abyś nie grzeszył przeciw Mnie, i przeto niedopuściłem, abyś jej dotknął. ",
        "19_Chapter, 6_Verse": "A teraz wróć żonę tego męża, a będąc prorokiem, pomodli się za ciebie, i będziesz żył; jeżeli zaś nie wrócisz, wiedz, że umrzesz, ty i wszyscy twoi.\" ",
        "19_Chapter, 7_Verse": "I wstał Abimelech rano, i zwołał wszystkie sługi swoje, i opowiedział wszystkie rzeczy te w uszy ich; i zlękli się ludzie owi bardzo. ",
        "19_Chapter, 8_Verse": "I zawezwał Abimelech Abrahama i rzekł mu: \"Cóżeś narobił nam, i czemże zgrzeszyłem przeciw tobie, żeś prawie przywiódł na mnie i na królestwo moje grzech wielki? Czyny, których się nie czyni, uczyniłeś względem mnie.\" ",
        "19_Chapter, 9_Verse": "I rzekł Abimelech do Abrahama: \"Cóżeś miał na widoku, gdyś uczynił rzecz tę?\" ",
        "19_Chapter, 10_Verse": "I odpowiedział Abraham: \"Mniemałem: zapewne nie ma bojaźni Bożej na tém miejscu i zabiją mnie z powodu żony mojej. ",
        "19_Chapter, 11_Verse": "I też w istocie siostrą moją, córką ojca mojego jest, choć nie córką matki mojej, i została żoną moją. ",
        "19_Chapter, 12_Verse": "I było, gdy wywiódł mnie Bóg na tułactwo z domu ojca mojego, rzekłem wtedy do niej: Oto łaska, którą wyświadczysz mi: Do któregokolwiek miejsca przyjdziemy, powiedz o mnie: brat to mój.\" ",
        "19_Chapter, 13_Verse": "I wziął Abimelech trzody i rogaciznę, i sługi, i służebnice, i dał Abrahamowi, i zwrócił mu Sarę, żonę jego. ",
        "19_Chapter, 14_Verse": "I rzekł Abimelech: \"Oto ziemia moja przed tobą; gdziekolwiek ci się spodoba, osiądź.\" ",
        "19_Chapter, 15_Verse": "A do Sary rzekł: Oto dałem tysiąc srebrników bratu twemu; niech to będzie dla ciebie pokryciem pozoru przed wszystkimi, którzy z tobą są, a wobec wszystkich jesteś usprawiedliwiona. ",
        "19_Chapter, 16_Verse": "I pomodlił się Abraham do Boga i uzdrowił Bóg Abimelecha, i żonę jego, i służebnice jego, że rodzić mogły. ",
        "19_Chapter, 17_Verse": "Albowiem zupełnie zawarł był Wiekuisty każdy żywot domu Abimelecha, z powodu Sary, żony Abrahama. ",
        "20_Chapter, 0_Verse": "A Wiekuisty pomnił na Sarę, jako rzekł; i uczynił Wiekuisty Sarze, jako był powiedział. ",
        "20_Chapter, 1_Verse": "I poczęła, i urodziła Sara Abrahamowi syna w starości jego, w oznaczonym czasie, o którym mówił mu Bóg. ",
        "20_Chapter, 2_Verse": "I nazwał Abraham imię syna swojego, który mu się urodził, którego urodziła mu Sara: Ic'hak. ",
        "20_Chapter, 3_Verse": "I obrzezał Abraham Ic'haka, syna swego, gdy miał ośm dni, jak przykazał mu Bóg. ",
        "20_Chapter, 4_Verse": "A Abraham był w wieku stu lat, gdy urodził mu się Ic'hak, syn jego. ",
        "20_Chapter, 5_Verse": "I rzekła Sara: \"śmiechu nabawił mnie Bóg: ktokolwiek usłyszy, wyśmieje mnie.\" ",
        "20_Chapter, 6_Verse": "I rzekła: \"Któżby przepowiedział Abrahamowi: Karmić będzie dzieci Sara; jednak urodziłam syna w starości jego!\". ",
        "20_Chapter, 7_Verse": "I podrosło dziecię, i zostało odstawioném; i wyprawił Abraham ucztę wielką w dzień odstawienia Ic'haka. ",
        "20_Chapter, 8_Verse": "I ujrzała Sara syna Hagary, Micrejki, którego urodziła Abrahamowi, szydzącego. ",
        "20_Chapter, 9_Verse": "I rzekła do Abrahama: \"Wypędź służebnicę tę i syna jej; bo nie ma dziedziczyć syn służebnicy tej z synem moim, z Ic'hakiem.\" ",
        "20_Chapter, 10_Verse": "I przykrą była rzecz ta wielce w oczach Abrahama, z powodu syna jego. ",
        "20_Chapter, 11_Verse": "I rzekł Bóg do Abrahama: \"Niechaj to przykrém nie będzie w oczach twoich z powodu chłopca i służebnicy twojej; cokolwiek powie ci Sara słuchaj głosu jej, gdyż po Ic'haku nazwaném będzie potomstwo twoje. ",
        "20_Chapter, 12_Verse": "Wszakże i syna służebnicy, naród zeń uczynię, przeto iż nasieniem twojém jest.\" ",
        "20_Chapter, 13_Verse": "I wstał Abraham rano i wziąwszy chléb i łagiew wody dał Hagarze, kładąc na barki jej, a także dziecię, i odprawił ją. I poszła, i tułała się w pustyni Beer-Szeba. ",
        "20_Chapter, 14_Verse": "I nie stało wody w łagwi; i rzuciła dziecię pod jeden z krzaków. ",
        "20_Chapter, 15_Verse": "I poszła, i usiadła sobie zdala, w odległości strzału z łuku; bo mówiła: \"niechaj nie zobaczę śmierci dziecka.\" I siedziała zdala, i podniosła głos swój, i płakała. ",
        "20_Chapter, 16_Verse": "I usłyszał Bóg głos chłopca, i zawołał anioł Boży na Hagarę z nieba, i rzekł do niej: \"Co ci Hagaro? Nie obawiaj się, bo usłyszał Bóg głos chłopca, tam kędy jest. ",
        "20_Chapter, 17_Verse": "Wstań, podnieś chłopca, a ujmij go ręką twoją; gdyż naród wielki uczynię zeń.\" ",
        "20_Chapter, 18_Verse": "I otworzył Bóg oczy jej, i ujrzała studnię wody, i poszła i napełniła łagiew wodą, i napoiła chłopca. ",
        "20_Chapter, 19_Verse": "I był Bóg z chłopcem; a podrósł i osiadł w pustyni i stał się strzelcem, łucznikiem. ",
        "20_Chapter, 20_Verse": "I osiadł w pustyni Paran; i wzięła mu matka jego żonę z ziemi Micraim. ",
        "20_Chapter, 21_Verse": "I stało się onegoż czasu, rzekł Abimelech wobec Pichola, dowódcy wojsk swoich, do Abrahama jak następuje: \"Bóg z tobą we wszystkiém co czynisz. ",
        "20_Chapter, 22_Verse": "A przeto przysięgnij mi na Boga tutaj, że nie przeniewierzysz się ani mnie, ani synowi mojemu, ani wnukowi mojemu; wedle łaski, którą wyświadczyłem tobie, wyświadczysz mnie, i ziemi co gościłeś w niej.\" ",
        "20_Chapter, 23_Verse": "I rzekł Abraham: \"Przysięgnę\". ",
        "20_Chapter, 24_Verse": "Ale przymawiał Abraham Abimelechowi względem studni z wodą, którą przemocą zawładnęli słudzy Abimelecha. ",
        "20_Chapter, 25_Verse": "I rzekł Abimelech: \"Nie wiem kto to uczynił; aniś ty mi o tém oznajmił, anim ja o tém słyszał, wyjąwszy dzisiaj.\" ",
        "20_Chapter, 26_Verse": "I wziął Abraham trzody i rogaciznę, i dał Abimelechowi; i zawarli obaj przymierze. ",
        "20_Chapter, 27_Verse": "Postawił zaś Abraham siedmioro jagniąt z trzody oddzielnie. ",
        "20_Chapter, 28_Verse": "I rzekł Abimelech do Abrahama: \"Na cóż te siedmioro jagniąt, które postawiłeś oddzielnie?\" ",
        "20_Chapter, 29_Verse": "I rzekł: Siedmioro tych jagniąt przyjmiesz z ręki mojej, aby było mi to świadectwem, żem wykopał studnię tę.\" ",
        "20_Chapter, 30_Verse": "Przeto nazwano miejsce ono: Beer-Szeba; albowiem tam przysięgli obaj. ",
        "20_Chapter, 31_Verse": "I zawarli przymierze w Beer-Szeba. I powstał Abimelech i Pichol, dowódca wojsk jego, i wrócili do ziemi Pelisztów. ",
        "20_Chapter, 32_Verse": "I zasadził tamaryskę w Beer-Szeba, i wzywał tam imienia Wiekuistego, Boga Przedwiecznego. ",
        "20_Chapter, 33_Verse": "I przebywał Abraham w ziemi Pelisztów przez czasy długie. ",
        "21_Chapter, 0_Verse": "I stało się po wypadkach tych, że Bóg doświadczył Abrahama, i rzekł do niego: \"Abrahamie!\" a rzekł: \"Oto jestem!\" ",
        "21_Chapter, 1_Verse": "I rzekł: \"Weźże syna twojego, jedynaka twojego, którego miłujesz, Ic'haka, a idź do ziemi Moria, i złóż go tam jako całopalenie, na jednej z gór, którą wskażę tobie.\" ",
        "21_Chapter, 2_Verse": "I wstał Abraham rano, i osiodłał osła swojego, i zabrał dwóch pachołków swoich z sobą, i Ic'haka, syna swego, i narąbał drew dla całopalenia, i powstał i poszedł na miejsce, o którém powiedział im Bóg. ",
        "21_Chapter, 3_Verse": "Dnia trzeciego, podniósł Abraham oczy swoje, i ujrzał miejsce ono zdaleka. ",
        "21_Chapter, 4_Verse": "I rzekł Abraham do pachołków swoich: \"Zostańcie wy tu przy ośle; a ja i chłopię pójdziemy do onąd, i pokłonim się, i powrócim do was.\" ",
        "21_Chapter, 5_Verse": "I wziął Abraham drwa na całopalenie, i włożył je na Ic'haka, syna swego; i wziął w rękę swoję ogień i nóż; i poszli obaj razem. ",
        "21_Chapter, 6_Verse": "I rzekł Ic'hak do Abrahama, ojca swojego, i powiedział: \"Ojcze mój!\" I rzekł: \"Oto jestem, synu mój!\" I rzekł: \"Oto ogień i drwa, a gdzież jagnię na całopalenie?\" ",
        "21_Chapter, 7_Verse": "I rzekł Abraham: \"Bóg upatrzy sobie jagnię na całopalenie, synu mój!\" i szli obaj razem. ",
        "21_Chapter, 8_Verse": "I przybyli do miejsca, o którém mówił mu Bóg; i zbudował tam Abraham ofiarnicę, i ułożył drwa, i związał Ic'haka, syna swego, i położył go na ofiarnicę, ponad drwami. ",
        "21_Chapter, 9_Verse": "I wyciągnął Abraham rękę swoję, i wziął nóż, by zarznąć syna swego. ",
        "21_Chapter, 10_Verse": "Ale zawołał nań anioł Wiekuistego z nieba, i rzekł: \"Abrahamie! Abrahamie!\" a rzekł: \"Oto jestem!\" ",
        "21_Chapter, 11_Verse": "I rzekł: \"Nie wyciągaj ręki twojej na chłopca i nie czyń mu nic; gdyż teraz wiem, że bogobojnym jesteś, a nie oszczędzałeś syna twego, jedynaka twojego, dla Mnie.\" ",
        "21_Chapter, 12_Verse": "I podniósł Abraham oczy swoje, i spojrzał, a oto baran, który potem uwiązł w gęstwinie rogami swojemi. I poszedł Abraham, i wziąwszy barana, złożył go na całopalenie, miasto syna swojego. ",
        "21_Chapter, 13_Verse": "I nazwał Abraham imię miejsca onego: \"Wiekuisty upatrzy; ztąd mówią po dziś dzień: na górze Wiekuistego ukaże się.\" ",
        "21_Chapter, 14_Verse": "I zawołał anioł Wiekuistego na Abrahama po raz wtóry z nieba. ",
        "21_Chapter, 15_Verse": "I rzekł: \"Na Siebie przysięgam, rzecze Wiekuisty, że ponieważ uczyniłeś to, a nie oszczędzałeś syna twojego, jedynaka twojego: ",
        "21_Chapter, 16_Verse": "Że pobłogosławię cię, i rozmnożę potomstwo twoje, jako gwiazdy nieba, i jako piasek, co na brzegu morza; a zdobędzie ród twój bramy wrogów swoich; ",
        "21_Chapter, 17_Verse": "I błogosławić się będą potomstwem twojém wszystkie narody ziemi, w nagrodę tego, żeś usłuchał głosu Mojego.\" ",
        "21_Chapter, 18_Verse": "I wrócił Abraham do pachołków swoich; i powstali, i poszli razem do Beer-Szeba; i osiadł Abraham w Beer-Szeba. ",
        "21_Chapter, 19_Verse": "I stało się po wypadkach tych, że doniesiono Abrahamowi, co następuje: \"Otóż urodziła i Milka synów, Nachorowi bratu twojemu: ",
        "21_Chapter, 20_Verse": "Uca, pierworodnego jego, i Buza, brata jego i Kemuela, ojca Aramu. ",
        "21_Chapter, 21_Verse": "I Keseda, i Chazoa, i Pildosza, i Idlafa, i Betuela. ",
        "21_Chapter, 22_Verse": "A Betuel spłodził Ribkę. Ośmiu tych urodziła Milka Nachorowi, bratu Abrahama. ",
        "21_Chapter, 23_Verse": "A nałożnica jego, imieniem Reuma, urodziła również: Tebacha i Gachama, i Tachasza i Maacha. ",
        "22_Chapter, 0_Verse": "I trwało życie Sary sto dwadzieścia i siedm lat, - lata życia Sary. ",
        "22_Chapter, 1_Verse": "I umarła Sara w Kirjat-Arba, to jest w Chebronie, w ziemi Kanaan. I przybył Abraham, by ubolewać nad Sarą, i by opłakiwać ją. ",
        "22_Chapter, 2_Verse": "I powstał Abraham z przed oblicza zmarłej swojej, i rzekł do synów Cheta, jak następuje: ",
        "22_Chapter, 3_Verse": "\"Pielgrzymem i osiedleńcem jestem u was; dajcie mi dziedziczny grób wpośród was, abym pochował zmarłą moję z przed oblicza mojego.\" ",
        "22_Chapter, 4_Verse": "I odpowiedzieli synowie Cheta Abrahamowi, mówiąc mu: ",
        "22_Chapter, 5_Verse": "\"Słuchaj nas, panie nasz; księciem Bożym ty wpośród nas; w najprzedniejszym z grobów naszych pochowaj zmarłą twoję; nikt z nas grobu swojego nie wzbroni tobie, abyś nie pochował zmarłej twojej.\" ",
        "22_Chapter, 6_Verse": "I wstał Abraham, i pokłonił się ludowi kraju, synom Cheta. ",
        "22_Chapter, 7_Verse": "I mówił z nimi, jak następuje: \"Jeżeli jest wolą waszą pochować zmarłą moję z przed oblicza mojego, posłuchajcie mnie, a przyczyńcie się za mną u Efrona, syna Cochara. ",
        "22_Chapter, 8_Verse": "Aby mi ustąpił jaskinię w Machpela, którą posiada, która na końcu pola jego; za cenę pełną niech ją ustąpi mi, wpośród was, na dziedziczny grób.\" ",
        "22_Chapter, 9_Verse": "A Efron zasiadał wpośród synów Cheta; i odpowiedział Efron Chitejczyk Abrahamowi w uszy synów Cheta, w obec wszystkich wstępujących w bramę miasta jego, jak następuje: ",
        "22_Chapter, 10_Verse": "\"Nie, panie mój, słuchaj mnie! Pole to oddam tobie, i jaskinię, która w niém jest, tobie oddam ją; w oczach synów ludu mojego oddam ją tobie; pochowaj zmarłę twoję.\" ",
        "22_Chapter, 11_Verse": "I pokłonił się Abraham przed ludem tego kraju. ",
        "22_Chapter, 12_Verse": "I rzekł do Efrona w uszy ludu owego kraju jak następuje: \"Gdybyś mnie tylko posłuchać zechciał! Dam pieniądze za to pole, przyjm odemnie, a wtedy pochowam zmarłą moję tam.\" ",
        "22_Chapter, 13_Verse": "I odpowiedział Efron Abrahamowi, mówiąc mu: ",
        "22_Chapter, 14_Verse": "\"Panie mój, posłuchaj mnie: ziemia za czterysta szeklów srebra, między mną a tobą, cóż znaczy to? I tak pochowaj zmarłą twoję.\" ",
        "22_Chapter, 15_Verse": "I usłuchał Abraham Efrona; i odważył Abraham Efronowi to srebro, o którém mówił, w przytomności synów Cheta: Czterysta szeklów srebra, obiegającego u kupców. ",
        "22_Chapter, 16_Verse": "I dostało się pole Efrona, co w Machpela naprzeciw Mamre, - pole i jaskinia, która w niém, i wszystkie drzewa, które na polu były, na całej jego przestrzeni, w około, ",
        "22_Chapter, 17_Verse": "Abrahamowi, jako nabytek, w oczach synów Cheta, wobec wszystkich wstępujących w bramę miasta jego. ",
        "22_Chapter, 18_Verse": "A następnie pochował Abraham Sarę, żonę swoję, w jaskini w Machpela, naprzeciw Mamre, czyli Chebronu, w ziemi Kanaan. ",
        "22_Chapter, 19_Verse": "I tak dostało się pole, i jaskinia, która w niém, Abrahamowi, jako dziedziczny grób od synów Cheta. ",
        "23_Chapter, 0_Verse": "A Abraham był stary, podeszły w latach; a Wiekuisty błogosławił Abrahamowi we wszystkiém. ",
        "23_Chapter, 1_Verse": "I rzekł Abraham do sługi swojego, starszego domu swojego, który zawiadywał wszystkiém, co doń należało: \"połóż też rękę twoję pod biodro moje. ",
        "23_Chapter, 2_Verse": "A zaklnę cię na Wiekuistego, Boga nieba i Boga ziemi, żebyś nie brał żony dla syna mojego z pomiędzy cór Kanaanejczyka, w pośród którego ja mieszkam; ",
        "23_Chapter, 3_Verse": "Lecz do ziemi mojej, i do rodzinnego miejsca mojego pójdziesz, i weźmiesz żonę dla syna mojego, dla Ic'haka.\" ",
        "23_Chapter, 4_Verse": "I rzekł do niego sługa: \"Może nie zechce ta niewiasta pójść za mną do kraju tego, czyż mam wtedy zaprowadzić syna twojego do kraju, z któregoś wyszedł? ",
        "23_Chapter, 5_Verse": "I rzekł do niego Abraham: \"Strzeż się, abyś nie zaprowadził syna mojego tam!\" ",
        "23_Chapter, 6_Verse": "Wiekuisty Bóg nieba, który wziął mnie z domu ojca mojego i z ziemi rodzinnej mojej, który przyrzekł mi, i który zaprzysiągł mi, w słowach: Potomstwu twojemu oddam ziemię tę, On poszle anioła swojego przed tobą, i weźmiesz żonę dla syna mojego ztamtąd. ",
        "23_Chapter, 7_Verse": "A gdyby nie zechciała niewiasta owa pójść za tobą, zwolnionym będziesz z tej klątwy mojej. Tylko syna mojego nie zaprowadzaj tam!\" ",
        "23_Chapter, 8_Verse": "I położył sługa rękę swoję pod biodro Abrahama, pana swojego, i zaprzysiągł mu to. ",
        "23_Chapter, 9_Verse": "I wziął sługa dziesięć wielbłądów, z wielbłądów pana swojego, i poszedł; a wszelakie kosztowności pana swojego w ręku swoim, i powstał i wyruszył do Aram-Naharaim, do miasta Nachora. ",
        "23_Chapter, 10_Verse": "I rozłożył wielbłądy po za miastem u krynicy wody, pod wieczór, gdy zwykły wychodzić wodziarki, ",
        "23_Chapter, 11_Verse": "I rzekł: \"Wiekuisty, Boże pana mojego Abrahama! zdarzże przedemną dzisiaj, i uczyń łaskę panu mojemu Abrahamowi! ",
        "23_Chapter, 12_Verse": "Otóż stoję u źródła wody, a córki mieszkańców tego miasta wychodzą, by czerpać wodę. ",
        "23_Chapter, 13_Verse": "Tak niechaj stanie się, żeby dziewica do której powiem: Nachylże dzban twój, a napiję się, a powie: pij, a wielbłądy twoje napoję, - była tą, którą przeznaczyłeś dla sługi Twojego, dla Ic'haka; a potém poznam, żeś uczynił łaskę panu mojemu.\" ",
        "23_Chapter, 14_Verse": "I stało się, że zaledwie przestał mówić, a oto Ribka wyszła, która zrodzona była Betuelowi, synowi Milki, żony Nachora, brata Abrahama, a dzban jej na ramieniu jej. ",
        "23_Chapter, 15_Verse": "A była to panna pięknego wielce wejrzenia, dziewica, której mężczyzna nie poznał; i zeszła do źródła, i napełniła dzban swój, i wracała. ",
        "23_Chapter, 16_Verse": "I pobiegł sługa naprzeciw niej, i rzekł: \"Pozwólże mi łyknąć nieco wody z dzbana twojego.\" ",
        "23_Chapter, 17_Verse": "I rzekła: \"Pij panie mój!\" i prędko spuściła dzban swój na rękę swoję, i dała mu pić. ",
        "23_Chapter, 18_Verse": "A gdy dała mu się napić, rzekła: \"I dla wielbłądów twoich czerpać będę, póki się nie napiją.\" ",
        "23_Chapter, 19_Verse": "I pospieszyła, i wypróżniła dzban swój do koryta, i pobiegła znowu do krynicy, by czerpać, i naczerpała dla wszystkich wielbłądów jego. ",
        "23_Chapter, 20_Verse": "A człowiek ten, zdumiewając się nad nią, milczał jeszcze, aby poznać, czy poszczęścił Wiekuisty drodze jego, czy nie. ",
        "23_Chapter, 21_Verse": "Ale gdy przestały wielbłądy pić, wyjął ów człowiek kolczyk złoty, pół szekla wagi, i dwa naramienniki - na ręce jej - dziesięciu złotych wagi. ",
        "23_Chapter, 22_Verse": "I rzekł: \"Czyją córką jesteś, powiedz że mi? Czy jest w domu ojca twojego miejsce dla nas, dla przenocowania?\" ",
        "23_Chapter, 23_Verse": "I rzekła do niego: \"Córką Betuela jestem, syna Milki, którego urodziła Nachorowi.\" ",
        "23_Chapter, 24_Verse": "I rzekła do niego: \"I słomy, i paszy dość u nas, i miejsce dla przenocowania.\" ",
        "23_Chapter, 25_Verse": "I pokłonił się ów człowiek, i ukorzył się przed Wiekuistym. ",
        "23_Chapter, 26_Verse": "I rzekł: \"Błogosławiony Wiekuisty, Bóg pana mojego Abrahama, który nie pominął łaski i rzetelności Swojej panu mojemu! Jestem na drodze, którą poprowadził mnie Wiekuisty do domu krewnych pana mojego!\" ",
        "23_Chapter, 27_Verse": "Dziewica zaś pobiegła, i opowiedziała w domu matki swojej o rzeczach tych. ",
        "23_Chapter, 28_Verse": "A miała Ribka brata, imieniem Laban; i wybiegł Laban do owego człowieka na drogę, do źródła. ",
        "23_Chapter, 29_Verse": "A stało się to, gdy ujrzał kolczyk i naramienniki na rękach siostry swojej, i gdy usłyszał słowa Ribki siostry swojej, która mówiła: \"Tak rzekł do mnie człowiek ów.\" I przyszedł do owego człowieka, a oto stał przy wielbłądach u źródła. ",
        "23_Chapter, 30_Verse": "I rzekł: \"Wnijdź, błogosławiony Wiekuistego! Czemuż stoisz na dworze? A jam wyprzątnął dom, i miejsce dla wielbłądów.\" ",
        "23_Chapter, 31_Verse": "I wszedł ów człowiek do domu, i odkiełznał wielbłądy; on zaś dał słomy i paszy wielbłądom, i wody dla umycia nóg jego, i nóg ludzi, którzy byli z nim. ",
        "23_Chapter, 32_Verse": "I postawiono przed nim, żeby jadł; ale rzekł: \"Nie będę jadł, póki nie wypowiem rzeczy mojej.\" A rzekł: \"Mów!\" ",
        "23_Chapter, 33_Verse": "I rzekł: \"sługą Abrahama jestem. ",
        "23_Chapter, 34_Verse": "A Wiekuisty pobłogosławił pana mojego bardzo, że stał się możnym; i dał mu trzody i rogaciznę, i srebro i złoto, i sługi i służebnice, i wielbłądy i osły. ",
        "23_Chapter, 35_Verse": "I urodziła Sara, żona pana mojego, syna panu mojemu w starości swojej, któremu oddał wszystko co posiada. ",
        "23_Chapter, 36_Verse": "I zaklął mnie pan mój w słowach: \"Nie weźmiesz żony dla syna mojego z córek Kanaanejczyka, w którego ziemi mieszkam. ",
        "23_Chapter, 37_Verse": "Lecz do domu ojca mojego pójdziesz, i do rodziny mojej, a weźmiesz żonę dla syna mojego.\" ",
        "23_Chapter, 38_Verse": "I rzekłem do pana mojego: \"Może nie pójdzie niewiasta ta za mną?\" ",
        "23_Chapter, 39_Verse": "I odpowiedział mi: \"Wiekuisty, co postępowałem przed Nim, poszle anioła swojego z tobą, i poszczęści drodze twojej, a weźmiesz żonę dla syna mojego, z rodziny mojej, i z domu ojca mojego. ",
        "23_Chapter, 40_Verse": "Wtedy tylko zwolnionym będziesz z zaklęcia mojego, gdy przyjdziesz do rodziny mojej; a nawet jeżeli nie dadzą ci, zwolnionym będziesz z zaklęcia mojego!\" ",
        "23_Chapter, 41_Verse": "I przybyłem dzisiaj do źródła; i rzekłem: Wiekuisty, Boże pana mojego Abrahama, gdybyś raczył też poszczęścić drodze mojej, po której idę! ",
        "23_Chapter, 42_Verse": "Oto stoję u źródła wody, - i niechaj stanie się, iż dziewica, która wyjdzie czerpać, i do której powiem: Dozwól mi też napić się nieco wody z dzbana twojego. ",
        "23_Chapter, 43_Verse": "A powie mi: I ty się napij, a i dla wielbłądów twoich naczerpię - ta to będzie żona, którą przeznaczył Wiekuisty dla syna pana mojego. ",
        "23_Chapter, 44_Verse": "Ja zaś, zaledwie przestałem to mówić w sercu swojém, - a oto Ribka wychodzi, a dzban jej na ramieniu jej, i zstąpiła do źródła, i naczerpnęła; i rzekłem do niej: \"Daj mi też się napić.\" ",
        "23_Chapter, 45_Verse": "I prędko spuściła dzban swój z siebie, i rzekła: \"Pij, a i wielbłądy twoje napoję\". I piłem, a i wielbłądy napoiła. ",
        "23_Chapter, 46_Verse": "I zapytałem się jej i rzekłem: \"Czyją córką jesteś?\" I rzekła: \"córką Betuela, syna Nachora, którego urodziła mu Milka.\" Wtedy włożyłem kolczyk na nos jej, a naramienniki na ręce jej. ",
        "23_Chapter, 47_Verse": "I pokłoniłem się, i ukorzyłem przed Wiekuistym i błogosławiłem Wiekuistemu, Bogu pana mojego Abrahama, który poprowadził mnie drogą prawdziwą, abym wziął córkę brata pana mojego dla syna jego. ",
        "23_Chapter, 48_Verse": "A teraz, jeżeli chcecie wyświadczyć łaskę i wierność panu mojemu, powiedźcie mi; a jeżeli nie, powiedźcie mi też, abym się zwrócił na prawo albo na lewo.\" ",
        "23_Chapter, 49_Verse": "I odpowiedzieli Laban i Betuel i rzekli: \"od Wiekuistego wyszła ta rzecz; nie możemy ci powiedzieć ani źle, ani dobrze. ",
        "23_Chapter, 50_Verse": "Oto Ribka przed tobą, zabierz ją, a idź, a niech będzie żoną syna pana twojego, jako wyrzekł Wiekuisty.\" ",
        "23_Chapter, 51_Verse": "I stało się, gdy usłyszał sługa Abrahama słowa ich, ukorzył się do ziemi Wiekuistemu. ",
        "23_Chapter, 52_Verse": "I wyjął sługa klejnoty srebrne i klejnoty złote i szaty i dał Ribce; inne też kosztowności dał bratu jej i matce jej. ",
        "23_Chapter, 53_Verse": "I jedli i pili, on i ludzie, którzy z nim byli, i przenocowali. A gdy wstali z rana, rzekł: \"Puśćcie mnie do pana mojego!\" ",
        "23_Chapter, 54_Verse": "I rzekł brat jej, i matka jej: \"Niech pobędzie dziewica z nami dni kilka albo dziesięć, a potém pójdzie.\" ",
        "23_Chapter, 55_Verse": "I rzekł do nich: \"Nie zatrzymujcie mnie, skoro Wiekuisty poszczęścił drodze mojej; puśćcie mnie, abym poszedł do pana mojego.\" ",
        "23_Chapter, 56_Verse": "I rzekli: \"Zawołamy dziewicę, i zapytamy się ust jej.\" ",
        "23_Chapter, 57_Verse": "I zawołali Ribkę, i rzekli do niej: \"Czy pójdziesz z mężem tym? A odpowiedziała: \"Pójdę.\" ",
        "23_Chapter, 58_Verse": "I tak puścili Ribkę, siostrę swoję i karmicielkę jej, i sługę Abrahama i ludzi jego. ",
        "23_Chapter, 59_Verse": "I pobłogosławili Ribkę, i rzekli do niej: \"Siostro nasza! od ciebie niech powstaną tysiące myriadów, a niech zdobędzie ród twój bramę wrogów swoich!\" ",
        "23_Chapter, 60_Verse": "I powstała Ribka i służebne jej, i wsiadły na wielbłądy, i poszły za owym człowiekiem. I tak wziął sługa ów Ribkę i poszedł. ",
        "23_Chapter, 61_Verse": "A Ic'hak wracał właśnie z wycieczki do studni Lachaj-Roi, gdyż mieszkał w ziemi południowej. ",
        "23_Chapter, 62_Verse": "I wyszedł Ic'hak, by przechadzać się w polu pod wieczór, i podniósł oczy swoje, i spojrzał, a oto wielbłądy nadciągają. ",
        "23_Chapter, 63_Verse": "I podniosła też Ribka oczy swoje, i ujrzała Ic'haka i spuściła się z wielbłąda; ",
        "23_Chapter, 64_Verse": "I rzekła do sługi: \"Któż to ów człowiek, który idzie po polu naprzeciw nam?\" I rzekł sługa: \"To pan mój.\" I wzięła zasłonę i zakryła się. ",
        "23_Chapter, 65_Verse": "I opowiedział sługa Ic'hakowi wszystkie rzeczy, które spełnił. ",
        "23_Chapter, 66_Verse": "I wprowadził ją Ic'hak do namiotu Sary, matki swojej, i pojął Ribkę, i stała się jego żoną; i pokochał ją, i pocieszył się Ic'hak po matce swojej. ",
        "24_Chapter, 0_Verse": "A jeszcze pojął był Abraham żonę, a imię jej Ketura. ",
        "24_Chapter, 1_Verse": "I urodziła mu Zymrana, i Jokszana, i Medana, i Midjana, i Iszbaka i Szuacha. ",
        "24_Chapter, 2_Verse": "A Jokszan spłodził Szebę i Dedana. A synowie Dedana byli: Aszurowie, i Letuszowie, i Leumowie. ",
        "24_Chapter, 3_Verse": "A synowie Midjana: Efa, i Efer, i Chanoch, i Abida, i Eldaa; wszyscy ci, synowie Ketury. ",
        "24_Chapter, 4_Verse": "I oddał Abraham wszystko co miał, Ic'hakowi. ",
        "24_Chapter, 5_Verse": "A synom nałożnic, które miał Abraham, dał Abraham upominki, i wyprawił ich od Ic'haka, syna swego, jeszcze za życia swojego, ku wschodowi, do krainy wschodniej. ",
        "24_Chapter, 6_Verse": "A oto dni lat żywota Abrahama, które przeżył: sto siedmdziesiąt i pięć lat. ",
        "24_Chapter, 7_Verse": "I skończył, i umarł Abraham w sędziwości szczęśliwej, stary i syt życia, i przyłączon został do ludu swojego. ",
        "24_Chapter, 8_Verse": "I pochowali go Ic'hak i Iszmael, synowie jego, w jaskini w Machpela, na polu Efrona, syna Cochara, co naprzeciw Mamre. ",
        "24_Chapter, 9_Verse": "Na polu, które nabył był Abraham od synów Cheta, tam pochowany został Abraham i Sara żona jego. ",
        "24_Chapter, 10_Verse": "I stało się po śmierci Abrahama, pobłogosławił Bóg Ic'haka, syna jego, i osiadł Ic'hak u źródła Lachaj-Roi. ",
        "24_Chapter, 11_Verse": "A oto rodowód Iszmaela, syna Abrahama, którego zrodziła Hagar, Micrejka, służebnica Sary, Abrahamowi. ",
        "24_Chapter, 12_Verse": "Oto imiona synów Iszmaela podług nazw i rodowodów ich: Pierworodny Iszmaela Nebajot; po nim Kedar, i Adbeel i Mibsam; ",
        "24_Chapter, 13_Verse": "I Miszma, i Duma i Massa; ",
        "24_Chapter, 14_Verse": "Chadad, i Tema, Jetur, Nafisz i Kedma; ",
        "24_Chapter, 15_Verse": "Ci są synowie Iszmaela, i te imiona ich, w osadach ich, i w koczowiskach ich, - dwunastu książąt podług plemion ich. ",
        "24_Chapter, 16_Verse": "A oto lata życia Iszmaela: sto trzydzieści siedm lat; i skończył i umarł, i przyłączon został do ludu swojego. ",
        "24_Chapter, 17_Verse": "A mieszkali od Chawila aż do Szur, co naprzeciw Micraim, gdy idziesz do Aszuru; w obliczu wszystkich braci swoich rozsiadł się; ",
        "24_Chapter, 18_Verse": "A oto rodowód Ic'haka, syna Abrahama: Abraham spłodził Ic'haka. ",
        "24_Chapter, 19_Verse": "A miał Ic'hak czterdzieści lat, gdy pojął Ribkę, córkę Bethuela, Aramejczyka, z Paddan-Aram, siostrę Labana Aramejczyka, sobie za żonę. ",
        "24_Chapter, 20_Verse": "I błagał Ic'hak Wiekuistego za żoną swoją, gdyż niepłodną była; i dał mu się ubłagać Wiekuisty, i poczęła Ribka, żona jego, ",
        "24_Chapter, 21_Verse": "I trącały się dzieci w łonie jej, i rzekła: \"Jeżeli tak, na cóż tedy jestem?\" I poszła dopytywać się u Wiekuistego. ",
        "24_Chapter, 22_Verse": "I rzekł Wiekuisty do niej: \"Dwa narody w żywocie twoim, i dwa plemiona z wnętrza twego się rozejdą, a jedno plemię nad drugie się wzmoże, a starsze służyć będzie młodszemu.\" ",
        "24_Chapter, 23_Verse": "A gdy nastał czas jej, aby rodziła, a oto - bliźnięta w żywocie jej. ",
        "24_Chapter, 24_Verse": "I wyszedł pierwszy, czerwonawy, cały niby szuba włosista. I nazwali imię jego Esaw. ",
        "24_Chapter, 25_Verse": "A następnie wyszedł brat jego, ręką swą trzymając się pięty Esawa; i nazwano imię jego Jakób. A Ic'hak miał sześćdziesiąt lat gdy się narodzili. ",
        "24_Chapter, 26_Verse": "I podrastali chłopcy; i stał się Esaw mężem biegłym w myśliwstwie, mężem pola, a Jakób mężem skromnym, przebywającym w namiotach. ",
        "24_Chapter, 27_Verse": "I umiłował Esawa, bo łowy na ustach jego; a Ribka miłowała Jakóba. ",
        "24_Chapter, 28_Verse": "I uwarzył Jakób warzywo, a przyszedł Esaw z pola znużony. ",
        "24_Chapter, 29_Verse": "I rzekł Esaw do Jakóba: \"Daj mi też łyknąć z czerwonego, czerwonego tego, bo znużony jestem!\" Przeto nazwano imię jego: Edom. ",
        "24_Chapter, 30_Verse": "I rzekł Jakób: \"Sprzedajże mi zaraz pierworodztwo twoje.\" ",
        "24_Chapter, 31_Verse": "I rzekł Esaw: \"Wszak ja idę na śmierć, i cóż mi po pierworodztwie?\" ",
        "24_Chapter, 32_Verse": "I rzekł Jakób: \"Przysięgnijże mi zaraz!\" I przysiągł mu, i sprzedał pierworodztwo swoje Jakóbowi. ",
        "24_Chapter, 33_Verse": "I podał Jakób Esawowi chleba i warzywo z soczewicy; i zjadł i wypił, i powstał, i poszedł; i pogardził Esaw pierworodztwem. ",
        "25_Chapter, 0_Verse": "I był głód w kraju, mimo głodu pierwszego, który był za czasów Abrahama; i poszedł Ic'hak do Abimelecha, króla Pelisztów, do Gerar. ",
        "25_Chapter, 1_Verse": "I ukazał mu się Wiekuisty i rzekł: \"Nie zstępuj do Micraim! Zamieszkaj w kraju, o którym powiem tobie. ",
        "25_Chapter, 2_Verse": "Przebywaj w kraju tym, a będę z tobą, i pobłogosławię cię; albowiem tobie i potomstwu twojemu oddam wszystkie kraje te, i stwierdzę przysięgę, którą zaprzysiągłem Abrahamowi ojcu twojemu. ",
        "25_Chapter, 3_Verse": "I rozmnożę potomstwo twoje, jako gwiazdy nieba, i oddam potomstwu twojemu wszystkie kraje te, a błogosławić się będą potomstwem twojém wszystkie narody ziemi. ",
        "25_Chapter, 4_Verse": "Przeto że usłuchał Abraham głosu Mojego a przestrzegał przestrzeżenia Mojego, - przykazań Moich, ustaw Moich, i nauk Moich.\" ",
        "25_Chapter, 5_Verse": "I osiadł Ic'hak w Gerar. ",
        "25_Chapter, 6_Verse": "I pytali się mieszkańcy tego miejsca o żonę jego, i powiedział: \"Siostra to moja;\" bo obawiał się mówić: żona moja: \"żeby nie zabili mnie mieszkańcy miejsca tego z powodu Ribki\", gdyż była piękna z wejrzenia. ",
        "25_Chapter, 7_Verse": "Ale gdy przeżył tam już dłuższy czas, wyjrzał Abimelech, król Pelisztów, oknem, i spostrzegł, a oto Ic'hak bawi się z Ribką, żoną swoją. ",
        "25_Chapter, 8_Verse": "I zawezwał Abimelech Ic'haka, i rzekł: \"Ależ to żona twoja; i jakżeś powiadał: \"Siostra to moja?\" I rzekł doń Ic'hak: \"ponieważ myślałem: czy nie umrę z jej przyczyny.\" ",
        "25_Chapter, 9_Verse": "I rzekł Abimelech: \"Cóżeś to uczynił nam? Ledwie nie położył się który z ludu z żoną twoją, i przywiódłbyś na nas grzech.\" ",
        "25_Chapter, 10_Verse": "I rozkazał Abimelech całemu ludowi mówiąc: \"Ktoby się dotknął męża tego, lub żony jego, ulegnie śmierci.\" ",
        "25_Chapter, 11_Verse": "I siał Ic'hak w ziemi onej, i zebrał roku tego stokrotne plony i błogosławił mu Wiekuisty. ",
        "25_Chapter, 12_Verse": "I wzmógł się on mąż, i stał się coraz możniejszym, aż został możnym bardzo. ",
        "25_Chapter, 13_Verse": "I miał stada owiec, i stada wołów, i czeladź liczną; i zazdrościli mu Pelisztyni. ",
        "25_Chapter, 14_Verse": "A wszystkie studnie, które wykopali byli słudzy ojca jego za dni Abrahama, ojca jego, zasypali Pelisztyni, i napełnili je ziemią. ",
        "25_Chapter, 15_Verse": "I rzekł Abimelech do Ic'haka: \"Oddal się od nas, boś wzmógł się nad nas wielce.\" ",
        "25_Chapter, 16_Verse": "I wydalił się ztamtąd Ic'hak, i rozłożył się w dolinie Gerar, i osiadł tam. ",
        "25_Chapter, 17_Verse": "I na nowo rozkopał Ic'hak studnie wody, które wykopali byli za dni Abrahama, ojca jego, a które zasypali Pelisztyni po śmierci Abrahama, i nadał im nazwy, podług nazw, które był nadał im ojciec jego. ",
        "25_Chapter, 18_Verse": "I kopali też słudzy Ic'haka w dolinie, i znaleźli tam źródło wód żywych. ",
        "25_Chapter, 19_Verse": "I spierali się pasterze Gerarscy z pasterzami Ic'haka, mówiąc: \"Naszą ta woda!\" I nazwał imię studni tej Esek (swar), bo poswarzyli się z nim. ",
        "25_Chapter, 20_Verse": "I wykopali studnię inną, ale spierali się również o nią; i nazwał imię jej Sytna (zwada). ",
        "25_Chapter, 21_Verse": "I przeniósł się ztamtąd, i wykopał studnię inną, i nie spierali się o nią, - i nazwał imię jej Rechoboth i rzekł: \"Bo teraz rozprzestrzenił Wiekuisty nam, i rozplenim się na tej ziemi.\" ",
        "25_Chapter, 22_Verse": "I wyruszył ztamtąd do Beer-Szeba. ",
        "25_Chapter, 23_Verse": "I ukazał mu się Wiekuisty nocy tej, i rzekł: \"Jam Bóg Abrahama, ojca twego; nie obawiaj się, bo z tobą Ja; i pobłogosławię cię, i rozmnożę potomstwo twoje, dla Abrahama sługi Mojego.\" ",
        "25_Chapter, 24_Verse": "I zbudował tam ofiarnicę, i wzywał imienia Wiekuistego, - i rozbił tam namiot swój. I wykopali tam słudzy Ic'haka studnię. ",
        "25_Chapter, 25_Verse": "I przybył do niego Abimelech z Gerar, i Achuzath, przyjaciel jego, i Pichol, dowódzca wojsk jego. ",
        "25_Chapter, 26_Verse": "I rzekł do nich Ic'hak: \"Pocóżeście przybyli do mnie; wszak wy nienawidzicie mnie, i oddaliliście mnie od siebie?\" ",
        "25_Chapter, 27_Verse": "I odpowiedzieli: \"Widzieliśmy, że był Wiekuisty z tobą, i rzekliśmy: niechaj też będzie przysięga między nami, między nami a tobą, a zawrzyjmy przymierze z tobą. ",
        "25_Chapter, 28_Verse": "Abyś nie uczynił nam złego, jakośmy też ciebie się nie tykali, i jakośmy czynili tobie tylko dobrze, a puściliśmy cię w pokoju; a tyś i teraz błogosławiony od Wiekuistego.\" ",
        "25_Chapter, 29_Verse": "I wyprawił im ucztę, i jedli i pili. ",
        "25_Chapter, 30_Verse": "A powstawszy z rana, przysięgli jeden drugiemu; i odprowadził ich Ic'hak, i poszli od niego w pokoju. ",
        "25_Chapter, 31_Verse": "I stało się dnia tego, że przyszli słudzy Ic'haka, i donieśli mu w przedmiocie studni, którą kopali, i rzekli mu: \"Znaleźliśmy wodę.\" ",
        "25_Chapter, 32_Verse": "I nazwał ją: Szybea. Ztąd nazwa miasta: Beer-Szeba, po dziś dzień. ",
        "25_Chapter, 33_Verse": "Esaw zaś miał czterdzieści lat, gdy pojął żonę Jehudytę, córkę Beeri Chittejczyka, również i Bosmatę, córkę Elona Chittejczyka. ",
        "25_Chapter, 34_Verse": "Ale były one umartwieniem ducha dla Ic'haka i Ribki. ",
        "26_Chapter, 0_Verse": "I stało się, gdy się zestarzał Ic'hak, a przytępiły się oczy jego, że widzieć nie mógł, zawezwał tedy Esawa syna swego starszego, i rzekł doń: \"Synu mój!\" a odpowiedział mu: \"Oto jestem.\" ",
        "26_Chapter, 1_Verse": "I rzekł: \"Otóż zestarzałem się, nie znam dnia śmierci mojej. ",
        "26_Chapter, 2_Verse": "A teraz weźże broń twoję, kołczan twój i łuk twój, a wyjdź w pole, i nałów mi zwierzyny. ",
        "26_Chapter, 3_Verse": "I przyrządź mi przysmaki, jak to lubię, i przynieś mi, abym jadł, aby pobłogosławiła cię dusza moja, zanim umrę.\" ",
        "26_Chapter, 4_Verse": "A Ribka słyszała, gdy to mówił Ic'hak do Esawa, syna swego; i wyszedł Esaw na pole, aby ułowił zwierzynę i przyniósł. ",
        "26_Chapter, 5_Verse": "I rzekła Ribka do Jakóba, syna swego, tak: \"Otom słyszała ojca twojego rozmawiającego z Esawem, bratem twoim, mówiąc: ",
        "26_Chapter, 6_Verse": "Przynieś mi zwierzyny, a przyrządź mi przysmaki, abym jadł, i pobłogosławił cię w obliczu Wiekuistego przed śmiercią moją. ",
        "26_Chapter, 7_Verse": "A teraz synu mój, posłuchaj głosu mojego w tém, co ci rozkazuję. ",
        "26_Chapter, 8_Verse": "Zajdźże do trzody, i przynieś mi ztamtąd dwoje koźląt dobrych, a przyrządzę z nich przysmaki dla ojca twego, jak to lubi. ",
        "26_Chapter, 9_Verse": "I zaniesiesz ojcu twemu, a będzie jadł, aby pobłogosławił cię przed śmiercią swoją.\" ",
        "26_Chapter, 10_Verse": "I rzekł Jakób do Ribki, matki swojej: \"Wszak Esaw, brat mój, człowiek kosmaty, a ja człowiekiem gładkim. ",
        "26_Chapter, 11_Verse": "Może pomaca mnie ojciec mój, a byłbym w oczach jego jako szalbierz, a przywiódłbym na siebie przekleństwo, a nie błogosławieństwo.\" ",
        "26_Chapter, 12_Verse": "I rzekła doń matka jego: \"Na mnie przekleństwo twoje, synu mój; tylko posłuchaj głosu mojego, a idź, przynieś mi!\" ",
        "26_Chapter, 13_Verse": "I poszedł, i wziął, i przyniósł matce swojej; i przyrządziła matka jego przysmaki, jak to lubił ojciec jego. ",
        "26_Chapter, 14_Verse": "I wzięła Ribka szaty Esawa, syna swego starszego, lepsze, będące u niej w domu, i przyodziała Jakóba, syna swego młodszego. ",
        "26_Chapter, 15_Verse": "A skórkami koźląt obłożyła ręce jego, i gładkość szyi jego. ",
        "26_Chapter, 16_Verse": "I złożyła przysmaki i chléb, który przygotowała w ręce Jakóba, syna swego. ",
        "26_Chapter, 17_Verse": "I wszedł do ojca swego, i rzekł: \"Ojcze mój!\" I odpowiedział: \"oto jestem; któżeś ty, synu mój?\" ",
        "26_Chapter, 18_Verse": "I rzekł Jakób do ojca swego: \"Jam Esaw, pierworodny twój; uczyniłem jakoś mówił mi; powstańże, siądź, a jedz ze zwierzyny mojej, aby pobłogosławiła mnie dusza twoja.\" ",
        "26_Chapter, 19_Verse": "I rzekł Ic'hak do syna swego: \"Jakże tak prędko znalazłeś, synu mój?\" I rzekł: \"Tak już zdarzył Wiekuisty, Bóg twój przedemną.\" ",
        "26_Chapter, 20_Verse": "I rzekł Ic'hak do Jakóba: \"Przystąpże, a pomacam cię, synu mój: czyż to ty syn mój Esaw, czy nie?\" ",
        "26_Chapter, 21_Verse": "I przystąpił Jakób do Ic'haka, ojca swego, i pomacał go, i rzekł: \"Głos, głosem Jakóba; ale ręce, ręce Esawa!\" ",
        "26_Chapter, 22_Verse": "I nie poznał go; albowiem były ręce jego jako ręce Esawa, brata jego, kosmate; i pobłogosławił go, ",
        "26_Chapter, 23_Verse": "I rzekł: \"Tyś to syn mój Esaw?\" i odpowiedział: \"Ja.\" ",
        "26_Chapter, 24_Verse": "I rzekł: \"Podaj mi, abym jadł z łowu syna mojego, żeby błogosławiła cię dusza moja!\" I podał mu, i jadł; przyniósł mu też wina i pił. ",
        "26_Chapter, 25_Verse": "I rzekł do niego Ic'hak, ojciec jego: \"Przystąpże a pocałuj mnie, synu mój!\" ",
        "26_Chapter, 26_Verse": "I przystąpił, i ucałował go, a skoro poczuł woń szat jego, pobłogosławił go, i rzekł: \"oto woń syna mojego, jako woń pola, któremu błogosławił Wiekuisty. ",
        "26_Chapter, 27_Verse": "I tak niechaj da ci Bóg z rosy niebios, i żyzności ziemi, i obfitość zboża i moszczu! ",
        "26_Chapter, 28_Verse": "Niechaj służą ci ludy, a korzą się tobie plemiona; bądź panem braci twojej, a niech się korzą tobie synowie matki twojej; przeklinający cię niechaj będą przeklęci, a błogosławiący cię, błogosławieni!\" ",
        "26_Chapter, 29_Verse": "I stało się, gdy skończył Ic'hak błogosławić Jakóbowi, i gdy zaledwie odszedł Jakób z przed oblicza Ic'haka, ojca swego, że przybył Esaw, brat jego, z łowu swojego. ",
        "26_Chapter, 30_Verse": "I przyrządził i on przysmaki, i przyniósł ojcu swojemu, i rzekł do ojca swojego: \"Niech wstanie ojciec mój, i niech je z łowu syna swego, aby pobłogosławiła mnie dusza twoja.\" ",
        "26_Chapter, 31_Verse": "I rzekł doń Ic'hak, ojciec jego: \"Któżeś ty?\" I odpowiedział: \"Jam syn twój, pierworodny twój, Esaw.\" ",
        "26_Chapter, 32_Verse": "I zatrwożył się Ic'hak trwogą wielką bardzo, i rzekł: \"Któż zatém ten, co ułowił zwierzynę, i przyniósł mi, żem jadł z wszystkiego, zanim przybyłeś, i błogosławiłem mu? A też błogosławionym będzie!\" ",
        "26_Chapter, 33_Verse": "Gdy usłyszał Esaw słowa ojca swojego, krzyknął krzykiem wielkim, i gorzkim niezmiernie, i rzekł do ojca swojego: \"Pobłogosław i mnie, ojcze mój!\" ",
        "26_Chapter, 34_Verse": "On zaś rzekł: \"Przyszedł brat twój chytrze, i wziął błogosławieństwo twoje.\" ",
        "26_Chapter, 35_Verse": "I rzekł: \"Czyż nie dla tego nazwano imię jego Jakób! I podszedł mnie już dwukrotnie: pierworodztwo moje odebrał, a oto teraz odebrał i błogosławieństwo moje!\" I rzekł: \"Czyś nie zachował dla mnie błogosławieństwa?\" ",
        "26_Chapter, 36_Verse": "I odpowiedział Ic'hak, i rzekł do Esawa: \"Oto panem postanowiłem go nad tobą, a wszystkich braci jego oddałem mu za sługi, a o zboże i moszcz upewniłem go, - a tobie, cóż teraz uczynię, synu mój?\" ",
        "26_Chapter, 37_Verse": "I rzekł Esaw do ojca swojego: \"Czyżbyś błogosławieństwo jedno tylko miał, ojcze mój? Pobłogosław też i mnie, ojcze mój!\" I podniósł Esaw głos swój i zapłakał. ",
        "26_Chapter, 38_Verse": "I odpowiedział Ic'hak, ojciec jego, i rzekł doń: \"Oto zdala od żyzności ziemi będzie siedlisko twoje, i od rosy niebios z góry. ",
        "26_Chapter, 39_Verse": "A z miecza twojego będziesz żył, i bratu twojemu będziesz służył. Ale, gdy swobodnie się tułasz, zrzucisz jarzmo jego z karku twojego.\" ",
        "26_Chapter, 40_Verse": "I znienawidził Esaw Jakóba z powodu błogosławieństwa, którém pobłogosławił go ojciec jego; i rzekł Esaw w sercu swojém: \"Przybliżą się dni żałoby po ojcu moim, a wtedy zabiję Jakóba, brata mego!\" ",
        "26_Chapter, 41_Verse": "I doniesiono Ribce słowa Esawa, syna jej starszego, i posłała i wezwała Jakóba, syna swego młodszego, i rzekła mu: \"Oto Esaw, brat twój, pociesza się tém, że cię zabije. ",
        "26_Chapter, 42_Verse": "A teraz synu mój, posłuchaj głosu mojego: wstań, uciekaj do Labana, brata mego, do Charanu. ",
        "26_Chapter, 43_Verse": "I pobądź przy nim czas niejaki, aż uśmierzy się zapalczywość brata twojego. ",
        "26_Chapter, 44_Verse": "Aż odwróci się gniew brata twojego od ciebie, i zapomni coś uczynił mu; wtedy poszlę i zabiorę cię ztamtąd; czemuż mam być pozbawioną obu was dnia jednego!\" ",
        "26_Chapter, 45_Verse": "I rzekła Ribka do Ic'haka: \"Obmierzło mi życie z powodu córek Cheta. Jeżeli pojmie Jakób żonę z pomiędzy córek Cheta, jakie są te, z córek tego kraju, pocóż mi życie?\" ",
        "27_Chapter, 0_Verse": "I wezwał Ic'hak Jakóba, i pobłogosławił go, i przykazał mu, i rzekł do niego: \"Nie pojmiesz żony z pośród córek Kanaanu. ",
        "27_Chapter, 1_Verse": "Powstań, idź do Paddan-Aram, do domu Bethuela, ojca matki twojej, a pojmij sobie ztamtąd żonę, z pośród córek Labana, brata matki twojej. ",
        "27_Chapter, 2_Verse": "A Bóg wszechpotężny niechaj błogosławi tobie, i rozpleni cię i rozmnoży cię, aby powstał z ciebie zbór ludów. ",
        "27_Chapter, 3_Verse": "I niechaj da ci błogosławieństwo Abrahama, tobie i potomstwu twojemu z tobą, abyś posiadł ziemię pobytu twojego, którą oddał Bóg Abrahamowi!\" ",
        "27_Chapter, 4_Verse": "I wyprawił Ic'hak Jakóba i poszedł do Paddan-Aram do Labana, syna Bethuela Aramejczyka, brata Ribki, matki Jakóba i Esawa. ",
        "27_Chapter, 5_Verse": "A widząc Esaw, że pobłogosławił Ic'hak Jakóba, i że go wysłał do Paddan-Aram, aby pojął sobie ztamtąd żonę, i że pobłogosławiwszy go, przykazał mu mówiąc: Nie pojmiesz żony z pośród cór Kanaanu, -  ",
        "27_Chapter, 6_Verse": "I że usłuchał Jakób ojca swojego, i matkę swoję, i poszedł do Paddan-Aram, -  ",
        "27_Chapter, 7_Verse": "Widząc też Esaw, że nie mają upodobania córki Kanaanu w oczach Ic'haka, ojca jego: ",
        "27_Chapter, 8_Verse": "Poszedł tedy Esaw do Iszmaela, i pojął sobie Machalatę, córkę Iszmaela, syna Abrahama, siostrę Nebajota, oprócz żon swoich, za żonę. ",
        "27_Chapter, 9_Verse": "I wyruszył Jakób z Beer-Szeba, i udał się do Charanu. ",
        "27_Chapter, 10_Verse": "I natrafił na pewne miejsce, i przenocował tam, gdyż zaszło było słońce; i wziął jeden z kamieni tego miejsca, i umieścił go w głowach swoich, i położył się na tém miejscu. ",
        "27_Chapter, 11_Verse": "I śniło mu się, a oto drabina postawiona na ziemi, a wierzch jej sięgał nieba, a oto aniołowie Boży wstępują i zstępują po niej. ",
        "27_Chapter, 12_Verse": "A oto Wiekuisty stanął przy nim i rzekł: \"Jam Wiekuisty, Bóg Abrahama, ojca twojego, i Bóg Ic'haka! Ziemia na której leżysz, tobie oddam ją, i potomstwu twojemu. ",
        "27_Chapter, 13_Verse": "I będzie potomstwo twoje, jako proch ziemi, i rozprzestrzenisz się ku zachodowi, i ku wschodowi, i ku północy, i ku południowi; a błogosławić się będą tobą wszystkie plemiona ziemi i potomstwem twojém. ",
        "27_Chapter, 14_Verse": "A oto, Ja z tobą, i strzedz cię będę, gdziekolwiek pójdziesz, i przywrócę cię do ziemi tej; gdyż nie opuszczę cię, aż spełnię to, com przyrzekł tobie.\" ",
        "27_Chapter, 15_Verse": "I przebudził się Jakób ze snu swojego, i rzekł: \"Zaprawdę, jest Wiekuisty na miejscu tém, a jam nie wiedział!\" ",
        "27_Chapter, 16_Verse": "I uląkł się i rzekł: \"Jak groźném miejsce to! nic to innego, a tylko dom Boży; to brama niebios!\" ",
        "27_Chapter, 17_Verse": "I wstał Jakób rano, i wziął kamień, który był położył w głowach swoich, i postawił go jako pomnik, i rozlał olej na wierzch jego. ",
        "27_Chapter, 18_Verse": "I nazwał imię miejsca tego Beth-El; wszakże było Luz imię miasta tego przedtém. ",
        "27_Chapter, 19_Verse": "I ślubował Jakób ślub, i rzekł: \"Jeżeli będzie Bóg ze mną, a strzedz mnie będzie na drodze tej, którą idę, i da mi chléb na pokarm i suknię na odzienie, ",
        "27_Chapter, 20_Verse": "A powrócę w pokoju do domu ojca mojego: to będzie Wiekuisty Bogiem moim. ",
        "27_Chapter, 21_Verse": "A kamień ten, który postawiłem jako pomnik, będzie domem Bożym; a z wszystkiego co mi dasz, dziesięcinę zaofiaruję Tobie.\" ",
        "28_Chapter, 0_Verse": "I powstał Jakób, i poszedł do ziemi synów Wschodu. ",
        "28_Chapter, 1_Verse": "I spojrzał, a oto studnia na polu, a tam trzy stada owiec rozłożone przy niej, bo ze studni tej zwykle pojono stada; a kamień był ogromny nad otworem studni. ",
        "28_Chapter, 2_Verse": "A gdy zgromadzone tam były wszystkie stada, stoczyli kamień z nad otworu studni, i napoili trzody, i złożyli napowrót kamień nad otwór studni, na miejsce swoje. ",
        "28_Chapter, 3_Verse": "I rzekł do nich Jakób: \"Bracia moi, zkąd wy?\" I odpowiedzieli: \"Z Charanu jesteśmy.\" ",
        "28_Chapter, 4_Verse": "I rzekł do nich: \"Czy znacie Labana, syna Nachora?\" I odpowiedzieli: \"Znamy.\" ",
        "28_Chapter, 5_Verse": "I rzekł do nich: \"Czy dobrze się miewa?\" I odpowiedzieli: \"Dobrze; a oto Rachel, córka jego, nadchodzi z trzodą!\" ",
        "28_Chapter, 6_Verse": "I rzekł: \"Wszak jeszcze dnia dosyć, nie czas zapędzać stada; napójcież trzodę, a idźcie popaść.\" ",
        "28_Chapter, 7_Verse": "I odpowiedzieli: \"Nie możemy, póki zgromadzone nie będą wszystkie trzody, i nie stoczą kamienia z nad otworu studni, a wtedy napoim trzodę.\" ",
        "28_Chapter, 8_Verse": "Jeszcze rozmawiał z nimi, - a Rachel nadeszła z trzodą ojca swego, bo pasterką była. ",
        "28_Chapter, 9_Verse": "I stało się, gdy ujrzał Jakób Rachelę, córkę Labana, brata matki swojej, i trzodę Labana, brata matki swojej, że przystąpił Jakób, i stoczył kamień z nad otworu studni, i napoił trzodę Labana, brata matki swojej. ",
        "28_Chapter, 10_Verse": "I ucałował Jakób Rachelę, i podniósł głos swój, i zapłakał. ",
        "28_Chapter, 11_Verse": "I oznajmił Jakób Racheli, że jest siostrzeńcem ojca jej, i że jest synem Ribki; i pobiegła, i opowiedziała to ojcu swojemu. ",
        "28_Chapter, 12_Verse": "I stało się, gdy usłyszał Laban wiadomość o Jakóbie, synu siostry swojej, pobiegł na spotkanie jego, i uścisnął go, i ucałował go, i wprowadził go do domu swojego; a wtedy opowiedział Labanowi o wszystkiém tém. ",
        "28_Chapter, 13_Verse": "I rzekł do niego Laban: \"Wszak kością i ciałem mojém ty!\" I zamieszkał u niego przez miesiąc czasu. ",
        "28_Chapter, 14_Verse": "Wtedy rzekł Laban do Jakóba: \"Czyż dla tego, żeś bratem moim, masz mi służyć darmo? Powiedzże mi jakie ma być wynagrodzenie twoje?\" ",
        "28_Chapter, 15_Verse": "A miał Laban dwie córki; imię starszej: Lea, a imię młodszej: Rachel. ",
        "28_Chapter, 16_Verse": "A oczy Lei były mdłe; Rachel zaś była pięknej postawy i pięknego wejrzenia. ",
        "28_Chapter, 17_Verse": "I pokochał Jakób Rachelę, i rzekł: \"Będę ci służył siedm lat o Rachelę, córkę twoję młodszą.\" ",
        "28_Chapter, 18_Verse": "I rzekł Laban: \"Lepiej, że dam ją tobie, niżbym miał oddać ją mężowi innemu; pozostań u mnie.\" ",
        "28_Chapter, 19_Verse": "I tak służył Jakób o Rachelę siedm lat; a zdawały się w oczach jego jako dni kilka w miłości jego ku niej. ",
        "28_Chapter, 20_Verse": "I rzekł Jakób do Labana: \"Daj mi żonę moję, bo spełniony czas mój, a pójdę do niej.\" ",
        "28_Chapter, 21_Verse": "I zgromadził Laban wszystkich ludzi miejscowych, i wyprawił ucztę. ",
        "28_Chapter, 22_Verse": "I było wieczorem, wziął Leę, córkę swoję, i wprowadził ją do niego; i poszedł do niej. ",
        "28_Chapter, 23_Verse": "A dał jej Laban Zylpę, służebnicę swoję, - Lei córce swej, za służebnicę. ",
        "28_Chapter, 24_Verse": "I okazało się z rana, a oto była - Lea! I rzekł do Labana: \"Cóżeś mi to uczynił? Alboż nie o Rachelę służyłem tobie, - i dla czegoż mnie oszukałeś?\" ",
        "28_Chapter, 25_Verse": "I rzekł Laban: \"Nie zwykło się tak czynić w miejscu naszém, aby wydawać młodszą przed starszą. ",
        "28_Chapter, 26_Verse": "Dopełnij tydzień tej, a damy ci i tę drugą, za służbę, którą pełnić będziesz u mnie jeszcze siedm lat innych. ",
        "28_Chapter, 27_Verse": "I uczynił Jakób tak, i dopełnił tydzień tej; i dał mu Rachelę, córkę swoję, za żonę. ",
        "28_Chapter, 28_Verse": "I dał Laban Racheli, córce swojej, Bilhę, sługę swoję, za służebnicę. ",
        "28_Chapter, 29_Verse": "I poszedł też do Racheli, i kochał Rachelę bardziej, niż Leę; i służył u niego jeszcze siedm lat innych. ",
        "28_Chapter, 30_Verse": "A widząc Wiekuisty, że nienawidzona Lea, otworzył łono jej; Rachel zaś była niepłodną. ",
        "28_Chapter, 31_Verse": "I poczęła Lea, i urodziła syna, i nazwała imię jego: Reuben, bo rzekła: \"Wejrzał Wiekuisty na niedolę moję, gdyż teraz pokocha mnie mąż mój.\" ",
        "28_Chapter, 32_Verse": "I poczęła znowu, i urodziła syna, i rzekła: \"Ponieważ usłyszał Wiekuisty, że nienawidzoną byłam, dał mi i tego;\" i nazwała imię jego: Szymeon. ",
        "28_Chapter, 33_Verse": "I poczęła znowu, i urodziła syna, i rzekła: \"Oto tym razem przylgnie mąż mój do mnie, gdyż urodziłam mu trzech synów;\" przeto nazwano imię jego Lewi. ",
        "28_Chapter, 34_Verse": "I poczęła jeszcze, i urodziła syna, i rzekła: \"Tym razem sławić będę Wiekuistego;\" przeto nazwała imię jego: Jehuda. I przestała rodzić. ",
        "29_Chapter, 0_Verse": "I widziała Rachel, że nie rodziła Jakóbowi, - i zazdrościła Rachel siostrze swojej, i rzekła do Jakóba: \"Daj mi dzieci; a jeżeli nie, umrę!\" ",
        "29_Chapter, 1_Verse": "I wspłonął gniew Jakóba na Rachelę, i rzekł: \"Alboż ja na miejscu Boga, który odmówił ci płodu żywota?\" ",
        "29_Chapter, 2_Verse": "I rzekła: \"Oto służebnica moja Bilha, pójdź do niej, aby urodziła na kolanach moich, a zbudowaną była i ja od niej!\" ",
        "29_Chapter, 3_Verse": "I dała mu Bilhę, służebnicę swoję, za żonę; i poszedł do niej Jakób. ",
        "29_Chapter, 4_Verse": "I poczęła Bilha, i urodziła Jakóbowi syna. ",
        "29_Chapter, 5_Verse": "I rzekła Rachel: \"Osądził mnie Bóg i usłyszał głos mój, i dał mi syna;\" przeto nazwała imię jego: Dan. ",
        "29_Chapter, 6_Verse": "I poczęła znowu, i urodziła Bilha, służebnica Racheli, syna drugiego Jakóbowi. ",
        "29_Chapter, 7_Verse": "I rzekła Rachel: \"Zapasy potężnymi pasowałam się z siostrą moją, a przemogłam;\" i nazwała imię jego: Naftali. ",
        "29_Chapter, 8_Verse": "A widząc Lea, że przestała rodzić, wzięła Zylpę służebnicę swoję, i dała ją Jakóbowi za żonę. ",
        "29_Chapter, 9_Verse": "I urodziła Zylpa, służebnica Lei, Jakóbowi syna. ",
        "29_Chapter, 10_Verse": "I rzekła Lea: \"Przyszło szczęście!\" I nazwała imię jego: Gad. ",
        "29_Chapter, 11_Verse": "I urodziła Zylpa, służebnica Lei, syna drugiego Jakóbowi. ",
        "29_Chapter, 12_Verse": "I rzekła Lea: \"Na szczęście moje! bo szczęśliwą nazywać mnie będą niewiasty.\" I nazwała imię jego: Aszer. ",
        "29_Chapter, 13_Verse": "I wyszedł Reuben w czasie sprzętu pszenicy, i znalazł pokrzyki na polu, i przyniósł je Lei, matce swojej; i rzekła Rachel do Lei: \"Dajże mi pokrzyków syna twego.\" ",
        "29_Chapter, 14_Verse": "A rzekła do niej: \"Czyż mało, żeś wzięła męża mojego, że chcesz wziąć i pokrzyki syna mego?\" I rzekła Rachel: \"Niechajże śpi z tobą tej nocy za pokrzyki syna twego.\" ",
        "29_Chapter, 15_Verse": "A gdy przyszedł Jakób z pola wieczorem, wyszła Lea naprzeciw niego, i rzekła: \"Do mnie zajdziesz, gdyż najęłam cię za pokrzyki syna mego;\" I spał z nią onej nocy. ",
        "29_Chapter, 16_Verse": "I wysłuchał Bóg Leę, i poczęła, i urodziła Jakóbowi syna piątego. ",
        "29_Chapter, 17_Verse": "I rzekła Lea: \"Dał mi Bóg wynagrodzenie, iż oddałam służebnicę moję mężowi mojemu.\" I nazwała imię jego Issachar. ",
        "29_Chapter, 18_Verse": "I poczęła znowu Lea, i urodziła syna szóstego Jakóbowi. ",
        "29_Chapter, 19_Verse": "I rzekła Lea: \"Udarował mnie Bóg darem pięknym, tym razem przytuli mnie do siebie mąż mój, gdyż urodziłam mu sześciu synów!\" I nazwała imię jego: Zebulun. ",
        "29_Chapter, 20_Verse": "A następnie urodziła córkę, i nazwała imię jej: Dina. ",
        "29_Chapter, 21_Verse": "I wspomniał Bóg na Rachelę, i wysłuchał ją Bóg, i otworzył łono jej. ",
        "29_Chapter, 22_Verse": "I poczęła, i urodziła syna, i rzekła: \"Zdjął Bóg hańbę moję!\" ",
        "29_Chapter, 23_Verse": "I nazwała imię jego: Josef, mówiąc: \"Oby dodał mi Wiekuisty syna drugiego.\" ",
        "29_Chapter, 24_Verse": "A gdy urodziła Rachel Josefa, rzekł Jakób do Labana: \"Puść mnie, abym wrócił do miejsca mojego, i do ziemi mojej. ",
        "29_Chapter, 25_Verse": "Daj mi żony i dzieci moje, za które ci służyłem, a pójdę; gdyż znasz służbę moję, jaką ci służyłem.\" ",
        "29_Chapter, 26_Verse": "I rzekł do niego Laban: \"Gdybym też znalazł łaskę w oczach twoich! Mam dobrą wróżbę... a błogosławił mi Wiekuisty gwoli tobie.\" ",
        "29_Chapter, 27_Verse": "I rzekł: \"Oznacz mi wynagrodzenie twoje, a dam ci.\" ",
        "29_Chapter, 28_Verse": "I rzekł do niego: \"Tobie wiadomo, jakom ci służył, i czém się stał dobytek twój przy mnie. ",
        "29_Chapter, 29_Verse": "Bo nieliczném było, coś miał przedemną, a rozmnożyło się w mnóstwo, i błogosławił ci Wiekuisty z przyjściem mojém; a teraz, kiedyż popracować i mnie dla domu mojego?\" ",
        "29_Chapter, 30_Verse": "I rzekł: \"Cóż ci mam dać?\" I odpowiedział Jakób: \"Nie dasz mi nic, skoro uczynisz mi rzecz tę; wtedy znowu będę pasł trzodę twoję, i strzegł: ",
        "29_Chapter, 31_Verse": "Przejdę całą trzodę twoję dzisiaj, i oddzielę z niej każde jagnię nakrapiane i pstre; a każde jagnię płowe między owcami, a pstre i nakrapiane między kozami, niechaj będzie wynagrodzeniem mojém. ",
        "29_Chapter, 32_Verse": "I świadczyć będzie za mną prawość moja w dzień przyszły, gdy przyjdziesz, by mieć wynagrodzenie moje przed sobą: wszystko, coby nie było nakrapianém i pstrém między kozami, a płowém między owcami, kradzioném to będzie przy mnie.\" ",
        "29_Chapter, 33_Verse": "I rzekł Laban: \"Oto niechaj będzie podług słów twoich!\" ",
        "29_Chapter, 34_Verse": "I oddzielił dnia tegoż kozły pręgowate i pstre, i wszystkie kozy nakrapiane i pstre, wszystko, na czém coś białego było, i wszystko płowe między owcami, - i oddał w ręce synów swoich. ",
        "29_Chapter, 35_Verse": "I naznaczył odległość trzech dni drogi między sobą a Jakóbem; a Jakób pasał trzodę Labana pozostałą. ",
        "29_Chapter, 36_Verse": "I nabrał sobie Jakób prętów topoli białej, świeżych, i migdałowych i jaworowych, i ostrugał na nich pasy białe, odsłaniając białość, która na prętach była. ",
        "29_Chapter, 37_Verse": "I postawił pręty, które ostrugał, u żłobów, u koryt wody, gdzie przychodzą trzody pić, przed trzody, a gdzie grzały się, przychodząc pić. ",
        "29_Chapter, 38_Verse": "I grzały się trzody wobec prętów, i rodziły trzody, pręgowate, nakrapiane i pstre. ",
        "29_Chapter, 39_Verse": "A jagnięta te oddzielił Jakób, i ustawiał trzody wejrzeniem ku pręgowatym i wszelkim płowym w trzodach Labana, i trzymał sobie stada osobno, a nie przyłączał ich do trzód Labana. ",
        "29_Chapter, 40_Verse": "I bywało ile razy grzały się owce silne, ustawiał Jakób pręty przed oczy trzody u koryt, aby się rozgrzewały wobec prętów. ",
        "29_Chapter, 41_Verse": "Ale gdy owce słabe były, nie ustawiał ich; i tak zostały słabe dla Labana, a silne dla Jakóba. ",
        "29_Chapter, 42_Verse": "I wzmógł się mąż ów bardzo a bardzo, i miał trzody liczne, i służebnice, i sługi, i wielbłądy i osły. ",
        "30_Chapter, 0_Verse": "I usłyszał słowa synów Labana mówiących: \"Zabrał Jakób wszystko, co miał ojciec nasz, i z mienia ojca naszego utworzył sobie całe to bogactwo.\" ",
        "30_Chapter, 1_Verse": "Widział też Jakób oblicze Labana, a oto - nie był dlań jak wczoraj i onegdaj. ",
        "30_Chapter, 2_Verse": "I rzekł Wiekuisty do Jakóba: \"Wróć do ziemi ojców twoich, i do miejsca urodzenia twego, - a będę z tobą!\" ",
        "30_Chapter, 3_Verse": "I posłał Jakób, i wezwał Rachelę i Leę na pole do trzody swojej, ",
        "30_Chapter, 4_Verse": "I rzekł do nich: \"Widzę ja po obliczu ojca waszego, iż nie jest dla mnie jak wczoraj i onegdaj; ale Bóg ojca mojego był ze mną. ",
        "30_Chapter, 5_Verse": "Wy też same wiecie, że z całych sił moich służyłem ojcu waszemu. ",
        "30_Chapter, 6_Verse": "A ojciec wasz urągał mi, i zmieniał wynagrodzenie moje po dziesięćkroć; ale nie dozwolił mu Bóg szkodzić mi. ",
        "30_Chapter, 7_Verse": "Gdy tak mówił: Nakrapiane będą wynagrodzeniem twojém, rodziły tedy wszystkie trzody nakrapiane; gdy zaś tak mówił: Pręgowate będą wynagrodzeniem twojém, - rodziły tedy wszystkie trzody pręgowate. ",
        "30_Chapter, 8_Verse": "I oddzielił Bóg z dobytku ojca waszego, a oddał mnie. ",
        "30_Chapter, 9_Verse": "Stało się bowiem podczas grzania się trzody, żem podniósł oczy swe, i widziałem we śnie, a oto barany, pokrywające trzodę, były pręgowate, nakrapiane i pstre. ",
        "30_Chapter, 10_Verse": "I rzekł do mnie anioł Boży we śnie: \"Jakóbie!\" A rzekłem: Oto jestem. ",
        "30_Chapter, 11_Verse": "I rzekł: \"Podnieśże oczy twe, a obacz: wszystkie barany, pokrywające trzodę, pręgowate są, nakrapiane i pstre; gdyż widziałem wszystko, co Laban czyni tobie. ",
        "30_Chapter, 12_Verse": "Jam Bóg Bet-Ela, gdzie namaściłeś pomnik, gdzie ślubowałeś mi ślub; teraz powstań, wyjdź z ziemi tej, a wróć do ziemi rodzinnej twojej!\" ",
        "30_Chapter, 13_Verse": "I odpowiedziały Rachel i Lea, i rzekły do niego: \"Alboż mamy jeszcze udział i dziedzictwo w domu ojca naszego? ",
        "30_Chapter, 14_Verse": "Alboż nie jako obce poczytane byłyśmy u niego, skoro sprzedał nas, a spożył także i pieniądze nasze? ",
        "30_Chapter, 15_Verse": "Zaprawdę, całe bogactwo, które oddzielił Bóg od ojca naszego, naszém jest i synów naszych. A teraz wszystko, co rozkazał Bóg tobie, uczyń!\" ",
        "30_Chapter, 16_Verse": "Powstał tedy Jakób, i wsadził synów swoich, i żony swe na wielbłądy. ",
        "30_Chapter, 17_Verse": "I uprowadził wszystkie stada swoje, i cały dorobek swój, którego się dorobił, - dobytek własny swój, który nabył w Paddan-Aram, - aby wrócić do Ic'haka, ojca swojego, do ziemi Kanaan. ",
        "30_Chapter, 18_Verse": "Laban zaś poszedł był strzydz owce swoje, i ukradła Rachel bożki ojca swego. ",
        "30_Chapter, 19_Verse": "A Jakób wkradł się w zaufanie u Labana, Aramejczyka, nie dając mu miarkować, że uchodzi. ",
        "30_Chapter, 20_Verse": "I tak uszedł on, i wszystko co doń należało, i wybrał się i przeprawił się przez rzekę, i zwrócił oblicze swoje ku górze Gilead. ",
        "30_Chapter, 21_Verse": "I doniesiono Labanowi dnia trzeciego, iż uszedł Jakób. ",
        "30_Chapter, 22_Verse": "Zabrał wtedy krewnych swoich z sobą, i ścigał za nim siedm dni drogi, i doścignął go u góry Gilead. ",
        "30_Chapter, 23_Verse": "I przyszedł Bóg do Labana, Aramejczyka, we śnie nocy i rzekł do niego: \"Strzeż się, abyś się nie rozmówił z Jakóbem, ani w dobrém ani w złém!\" ",
        "30_Chapter, 24_Verse": "I tak doścignął Laban Jakóba; a Jakób rozbił był namiot swój na górze; Laban zaś rozbił go z krewnymi swoimi przy górze Gilead. ",
        "30_Chapter, 25_Verse": "I rzekł Laban do Jakóba: \"Cóżeś uczynił, żeś podszedł mnie, a uprowadził córki moje jako branki wojenne? ",
        "30_Chapter, 26_Verse": "Czemu potajemnie uciekłeś, a wykradłeś się odemnie, i nie mówiłeś mi nic, abym mógł puścić cię z radością i pieśniami, z bębnami i z cytrami? ",
        "30_Chapter, 27_Verse": "Ani dozwoliłeś mi ucałować wnuki moje i córki moje? Otóż nierozsądnie postąpiłeś. ",
        "30_Chapter, 28_Verse": "Jest w mocy mojej czynić wam źle, ale Bóg ojca waszego wczorajszej nocy rzekł do mnie, mówiąc: Strzeż się, abyś się nie rozmówił z Jakóbem ani w dobrém ani w złém. ",
        "30_Chapter, 29_Verse": "I tak poszedłeś sobie, boś tęsknił bardzo za domem ojca twojego; ale czemu skradłeś bogi moje?\" ",
        "30_Chapter, 30_Verse": "I odpowiedział Jakób, i rzekł do Labana: \"Bo obawiałem się, bo sądziłem, że może wydrzesz mi córki twoje. ",
        "30_Chapter, 31_Verse": "Ten zaś, u którego znajdziesz bogi twoje, żyć nie będzie; wobec krewnych naszych rozpoznawaj, co jest u mnie, i zabierz sobie!\" A nie wiedział Jakób, iż Rachel je skradła. ",
        "30_Chapter, 32_Verse": "I wszedł Laban do namiotu Jakóba, i do namiotu Lei, i do namiotu dwu służebnic, ale nie znalazł; i wyszedł z namiotu Lei, i wszedł do namiotu Racheli. ",
        "30_Chapter, 33_Verse": "A Rachel wzięła bożki, i włożyła je pod siodło wielbłąda, i usiadła na nich; i przerzucił Laban cały namiot, ale nie znalazł. ",
        "30_Chapter, 34_Verse": "I rzekła do ojca swojego: \"Niechaj się nie gniewa pan mój, że nie mogę powstać przed tobą; bo właściwość kobiet mam.\" I tak szukał, a nie znalazł bożków. ",
        "30_Chapter, 35_Verse": "I rozgniewał się Jakób i złajał Labana; i zaczął Jakób i rzekł do Labana: \"Jakiż występek mój, i jakiż grzech mój, że ścigałeś mnie? ",
        "30_Chapter, 36_Verse": "Gdyś przerzucił wszystkie sprzęty moje, cóżeś znalazł ze wszystkich sprzętów domu twojego? Połóż tu przed bracią moją i bracią twoją, a niech roztrzygną między nami dwoma. ",
        "30_Chapter, 37_Verse": "Oto dwadzieścia lat ja u ciebie; owce twoje i kozy twoje nie roniły, a baranów trzody twojej nie jadałem. ",
        "30_Chapter, 38_Verse": "Rozszarpanego nie przynosiłem tobie; jam za nie odpowiadał; z ręki mojej poszukiwałeś go, czy skradzione było dniem, czy skradzione nocą. ",
        "30_Chapter, 39_Verse": "Bywało we dnie pożerał mnie upał, a mróz w nocy, i odbiegał sen od oczu moich. ",
        "30_Chapter, 40_Verse": "Takie to moje dwadzieścia lat w domu twoim. Służyłem ci czternaście lat za dwie córki twoje, a sześć lat za trzodę twoję; a odmieniałeś wynagrodzenie moje po dziesięćkroć. ",
        "30_Chapter, 41_Verse": "Gdyby Bóg ojca mojego, Bóg Abrahama i Bojaźń Ic'haka, nie był ze mną, tobyś teraz z niczém mnie puścił. Nędzę moję i pracę rąk moich widział Bóg i rozstrzygnął wczoraj!\" ",
        "30_Chapter, 42_Verse": "I odpowiedział Laban, i rzekł do Jakóba: \"Córki - córki to moje, a synowie - synowie to moi, a trzoda, - trzoda to moja, a wszystko, co widzisz, mojém to; ale córkom moim, cóż uczynię im dzisiaj, albo synom ich, których urodziły? ",
        "30_Chapter, 43_Verse": "A teraz pójdź, a zawrzemy przymierze ja i ty; a niechaj będzie to świadectwem między mną a tobą.\" ",
        "30_Chapter, 44_Verse": "I wziął Jakób kamień i postawił go jako pomnik. ",
        "30_Chapter, 45_Verse": "I rzekł Jakób do braci swojej: \"Nazbierajcie kamieni!\" I wzięli kamienie, i zrobili kopiec i jedli tam na kopcu. ",
        "30_Chapter, 46_Verse": "I nazwał go Laban: Jegar-Sahadutha, a Jakób nazwał go: Galed. ",
        "30_Chapter, 47_Verse": "I rzekł Laban: \"Kopiec ten świadkiem między mną a tobą dzisiaj!\" Przeto nazwano imię jego: Galed. ",
        "30_Chapter, 48_Verse": "Micpą zaś, ponieważ mówił: \"Niechaj wejrzy Wiekuisty między mną a tobą, gdy rozstaniem się jeden z drugim! ",
        "30_Chapter, 49_Verse": "Jeżelibyś dręczył córki moje, albo brał żony prócz córek moich: to choć nie ma człowieka między nami, ale patrz, Bóg świadkiem między mną a tobą!\" ",
        "30_Chapter, 50_Verse": "I rzekł Laban do Jakóba: \"Oto kopiec ten i oto pomnik, który postawiłem między mną a tobą; ",
        "30_Chapter, 51_Verse": "Świadkiem kopiec ten, i świadkiem ten pomnik, że ja nie przejdę do ciebie mimo kopca tego, ani ty nie przejdziesz do mnie mimo kopca tego i mimo pomnika tego, na złe. ",
        "30_Chapter, 52_Verse": "Bóg Abrahama, i Bóg Nachora, niechaj rozsądzą między nami, - bogi ojców ich!\" I przysiągł Jakób na Bojaźń ojca swojego, Ic'haka. ",
        "30_Chapter, 53_Verse": "I zarznął Jakób ofiary na górze, i zaprosił brać swoję, aby spożyli chléb; i spożyli chléb, i przenocowali na górze. ",
        "31_Chapter, 0_Verse": "I wstał Laban z rana, i ucałował synów swoich i córki swoje, i pobłogosławił ich, i poszedł; i wrócił Laban do miejsca swojego. ",
        "31_Chapter, 1_Verse": "I Jakób też poszedł drogą swoją, i spotkali go aniołowie Boga. ",
        "31_Chapter, 2_Verse": "I rzekł Jakób gdy ich spostrzegł: \"Obóz to Boży!\" i nazwał imię miejsca tego: Machnaim. ",
        "31_Chapter, 3_Verse": "I wysłał Jakób posłańców przed sobą do Esawa, brata swego, do ziemi Seir, do dziedziny Edomu. ",
        "31_Chapter, 4_Verse": "I rozkazał im, i rzekł: \"Tak powiecie panu mojemu, Esawowi: tak rzecze sługa twój Jakób: u Labana gościłem, i bawiłem dotąd. ",
        "31_Chapter, 5_Verse": "Ale nagromadziły się u mnie woły i osły, trzody, sługi i służebnice; a posyłam oznajmić to panu mojemu, by znaleźć łaskę w oczach twoich.\" ",
        "31_Chapter, 6_Verse": "I wrócili wysłańcy do Jakóba i rzekli: \"Przybyliśmy do brata twojego, do Esawa, a on również idzie na spotkanie twoje, a czterysta ludzi z nim.\" ",
        "31_Chapter, 7_Verse": "I uląkł się Jakób bardzo, i strwożył się; i rozdzielił ludzi, którzy z nim byli, i trzody, i bydło, i wielbłądy, na dwa hufce. ",
        "31_Chapter, 8_Verse": "I rzekł: \"Jeżeliby napadł Esaw na jeden hufiec, a poraził go, wtedy hufiec pozostały ocaleje.\" ",
        "31_Chapter, 9_Verse": "I rzekł Jakób: \"Boże ojca mojego Abrahama, i Boże ojca mojego Ic'haka, Wiekuisty, któryś rzekł do mnie: wróć do ziemi twojej i do ojczyzny twojej a uszczęśliwię cię. ",
        "31_Chapter, 10_Verse": "Niegodny jestem wszystkich łask i wszelkiego dotrwania, któreś wyświadczył słudze twojemu; gdyż o kiju swoim przeprawiłem się przez Jarden ten, a teraz stanowię dwa hufce. ",
        "31_Chapter, 11_Verse": "Ocal mnie téż z ręki brata mojego, z ręki Esawa!... gdyż obawiam się go, aby nie przyszedł, i nie pobił mnie, matki wraz z dziećmi. ",
        "31_Chapter, 12_Verse": "A Tyś rzekł: Dobrze świadczyć ci będę, i uczynię ród twój jako piasek morski, którego się nie zliczy dla mnóstwa.\" ",
        "31_Chapter, 13_Verse": "I przenocował tam tejże nocy, i wziął z tego, co miał pod ręką swoją, jako podarek dla Esawa, brata swego, ",
        "31_Chapter, 14_Verse": "Kóz dwieście, i kozłów dwadzieścia; owiec dwieście, i baranów dwadzieścia, ",
        "31_Chapter, 15_Verse": "Wielbłądzic dojnych wraz ze źrebiętami ich trzydzieści; krów czterdzieści i wołów dziesięć; oślic dwadzieścia i ośląt dziesięć. ",
        "31_Chapter, 16_Verse": "I oddał w ręce sług swoich, każde stado z osobna, i rzekł do sług swoich: \"Postępujcie przedemną, a przestrzeń zostawiajcie między stadem a stadem.\" ",
        "31_Chapter, 17_Verse": "I polecił pierwszemu mówiąc: \"Jeżeli spotka cię Esaw, brat mój, a zapyta się ciebie i powie: Czyj ty, i dokąd idziesz, a czyje te przed tobą? ",
        "31_Chapter, 18_Verse": "Tedy odpowiesz: sługi twojego Jakóba; podarunek to posłany panu mojemu Esawowi; a oto i on sam za nami.\" ",
        "31_Chapter, 19_Verse": "I polecił téż i drugiemu i trzeciemu, i wszystkim, którzy szli za stadami mówiąc: \"Słowy temi przemówicie do Esawa, gdy go spotkacie, ",
        "31_Chapter, 20_Verse": "I powiecie: \"Oto téż i sługa twój Jakób za nami.\" Rzekł bowiem: \"Przebłagam oblicze jego podarkiem, który idzie przedemną, a następnie obaczę oblicze jego, może przyjmie mnie łaskawie.\" ",
        "31_Chapter, 21_Verse": "I przeciągnął podarek przed obliczem jego; sam zaś nocował onej nocy w taborze. ",
        "31_Chapter, 22_Verse": "I wstał tejże nocy, i zabrał obie żony swoje i obie służebnice swoje, i jedenaścioro dzieci swoich, i przeprawił się przez bród Jabboka. ",
        "31_Chapter, 23_Verse": "I wziął je, i przesadził je przez ten potok, i przeprawił téż wszystko, co posiadał. ",
        "31_Chapter, 24_Verse": "I został Jakób sam jeden, i pasował się ktoś z nim aż do wzejścia jutrzenki; ",
        "31_Chapter, 25_Verse": "A widział, że nie podoła mu, - a dotknął był stawu biodra jego, i zwichnął się staw biodra Jakóba podczas pasowania się z nim, -  ",
        "31_Chapter, 26_Verse": "I rzekł: \"Puść mnie, bo wzeszła jutrzenka!\" I odpowiedział: \"Nie puszczę cię, póki nie pobłogosławisz mnie!\" ",
        "31_Chapter, 27_Verse": "I rzekł do niego: \"Jakie imię twoje?\" I odpowiedział: \"Jakób.\" ",
        "31_Chapter, 28_Verse": "I rzekł: \"Nie Jakób będzie nazywane odtąd imię twoje, ale Israel; gdyż walczyłeś z istotą boską i z ludźmi, i przemogłeś.\" ",
        "31_Chapter, 29_Verse": "I zapytał Jakób i rzekł: \"Powiedz mi téż imię twoje!\" I odpowiedział: \"Czemu to pytasz o imię moje?\" I błogosławił mu tamże. ",
        "31_Chapter, 30_Verse": "I nazwał Jakób imię miejscowości tej: Peniel: \"gdyż widziałem bóstwo twarzą w twarz, a ocalała dusza moja.\" ",
        "31_Chapter, 31_Verse": "I wzeszło mu słońce, gdy minął Peniel; ale chromał on na biodro swoje. ",
        "31_Chapter, 32_Verse": "Przeto nie jadają synowie Israela żyły skurczonej, co na stawie biodra, po dziś dzień, ponieważ dotknął na stawie biodra Jakóba żyły skurczonej. ",
        "32_Chapter, 0_Verse": "I podniósł Jakób oczy swoje, i spojrzał, a oto Esaw nadciąga, a z nim czterysta ludzi. I rozdzielił Jakób dzieci między Leę, Rachelę i dwie służebnice. ",
        "32_Chapter, 1_Verse": "I umieścił służebnice i dzieci ich na przedzie, a Leę i dzieci jej w tyle; Rachelę zaś i Josefa na ostatku. ",
        "32_Chapter, 2_Verse": "A sam szedł przed niemi, i kłaniał się ku ziemi siedm razy, zanim przystąpił do brata swojego. ",
        "32_Chapter, 3_Verse": "I pobiegł Esaw naprzeciw niemu, i objął go, i padł na szyję jego, i ucałował go; i płakali. ",
        "32_Chapter, 4_Verse": "I podniósł oczy swe i spostrzegł kobiety i dzieci, i rzekł: \"Czyjeż te przy tobie?\" I odpowiedział: \"To dzieci, któremi obdarzył Bóg sługę twojego.\" ",
        "32_Chapter, 5_Verse": "I przystąpiły służebnice, one i dzieci ich, i pokłoniły się. ",
        "32_Chapter, 6_Verse": "Przystąpiła téż Lea i dzieci jej, i pokłoniły się; a nareszcie przystąpił Josef i Rachel, i pokłonili się. ",
        "32_Chapter, 7_Verse": "I rzekł: \"Na cóż ci cały ten tabor, który spotkałem?\" I odpowiedział: \"Aby znaleźć łaskę w oczach pana mojego.\" ",
        "32_Chapter, 8_Verse": "I rzekł Esaw: \"Posiadam ja dosyć, bracie mój; niechaj pozostanie twojém, co twoje!\" ",
        "32_Chapter, 9_Verse": "I rzekł Jakób: \"Nie, proszę; jeżelim téż znalazł łaskę w oczach twoich, przyjmiesz podarunek mój z ręki mojej; gdyż oto ujrzałem oblicze twoje, jak gdyby się ujrzało oblicze anioła, a przyjąłeś mnie przychylnie! ",
        "32_Chapter, 10_Verse": "Przyjmijże dar mój, który złożonym ci został; gdyż obdarzył mnie Bóg, a mam wszystko!\" I nalegał nań, i przyjął. ",
        "32_Chapter, 11_Verse": "I rzekł: \"Zabierzmy się a idźmy; a ja pójdę przy tobie.\" ",
        "32_Chapter, 12_Verse": "I odpowiedział mu: \"Panu memu wiadomo, że dzieci wątłe są, a trzody i bydło dojne u mnie; a jeżeli je popędzą dzień jeden, wymrze cała trzoda. ",
        "32_Chapter, 13_Verse": "Niechajże pójdzie pan mój przed sługą swoim, a ja postępować będę powoli, jako nadąży bydło, które przedemną, i jako nadążą dzieci, póki nie dojdę do pana mojego do Seiru. ",
        "32_Chapter, 14_Verse": "I rzekł Esaw: \"Niechaj tedy pozostawię przy tobie kilku ludzi, którzy przy mnie są.\" I rzekł: \"Po co to? - Obym tylko znalazł łaskę w oczach pana mojego!\" ",
        "32_Chapter, 15_Verse": "I tak wrócił dnia tegoż Esaw drogą swą do Seiru. ",
        "32_Chapter, 16_Verse": "A Jakób wyruszył do Sukoth, i zbudował sobie dom, a dla stad swoich wystawił szałasy; przeto nazwano imię miejscowości tej: Sukoth. ",
        "32_Chapter, 17_Verse": "I przybył Jakób szczęśliwie do miasta Szechem, co w ziemi Kanaan, po powrocie z Paddan-Aram, i rozłożył się przed miastem. ",
        "32_Chapter, 18_Verse": "I nabył kawał pola, na którém rozbił namiot swój, od synów Chamora, ojca Szechema, za sto kesytów. ",
        "32_Chapter, 19_Verse": "I postawił tam ofiarnicę, i nazwał ją: moc Boga Israela. ",
        "33_Chapter, 0_Verse": "I wyszła Dina, córka Lei, którą urodziła była Jakóbowi, aby rozejrzeć się między dziewicami owej ziemi. ",
        "33_Chapter, 1_Verse": "I ujrzał ją Szechem, syn Chamora, Chiwejczyka, księcia owej ziemi, i porwał ją, i położył się przy niej, i zgwałcił ją. ",
        "33_Chapter, 2_Verse": "I przylgnęła dusza jego do Diny, córki Jakóba, i pokochał tę dziewicę, i przemawiał do serca dziewicy. ",
        "33_Chapter, 3_Verse": "I rzekł Szechem do Chamora, ojca swojego, mówiąc: \"Weź mi dziewczę to za żonę!\" ",
        "33_Chapter, 4_Verse": "A Jakób usłyszał, że zhańbił Dinę, córkę jego; gdy jednak synowie jego byli z bydłem jego na polu, zamilczał Jakób aż do ich przybycia. ",
        "33_Chapter, 5_Verse": "Tedy wyszedł Chamor, ojciec Szechema, do Jakóba, aby rozmówić się z nim. ",
        "33_Chapter, 6_Verse": "A synowie Jakóba przyszli z pola, usłyszawszy o tém; i zasmucili się mężowie ci, i gniewało ich bardzo, że bezeceństwo spełnił w Israelu, leżąc przy córce Jakóba; a tak się nie czyni. ",
        "33_Chapter, 7_Verse": "I mówił Chamor z nimi w te słowa: \"Szechem, syn mój, - zapragnęła dusza jego córki waszej; dajcież mu ją za żonę. ",
        "33_Chapter, 8_Verse": "A spowinowaćcie się z nami: córki wasze oddacie nam, a córki nasze weźmiecie sobie. ",
        "33_Chapter, 9_Verse": "A z nami zamieszkacie; a ziemia stanie otworem przed wami; osiądźcie i zawiążcie stosunki w niej, i utwierdzajcie się na niej.\" ",
        "33_Chapter, 10_Verse": "I rzekł Szechem do ojca i do braci jej: \"Obym tylko znalazł łaskę w oczach waszych, a cokolwiek mi powiecie, dam. ",
        "33_Chapter, 11_Verse": "Nałóżcie na mnie największe wiano i dary, a dam, ile naznaczycie mi: - tylko dajcie mi tę dziewicę za żonę!\" ",
        "33_Chapter, 12_Verse": "I odpowiedzieli synowie Jakóba Schechemowi i Chamorowi, ojcu jego, podstępnie; a mówili tak dla tego, że shańbił Dinę, siostrę ich. ",
        "33_Chapter, 13_Verse": "I rzekli do nich: \"Nie możemy tego uczynić, abyśmy wydali siostrę naszę za człowieka nieobrzezanego; bo hańbą by to było dla nas. ",
        "33_Chapter, 14_Verse": "Wszakże pod tym warunkiem będziemy wam powolni, jeżeli staniecie się podobni do nas, aby obrzezany był u was każdy mężczyzna. ",
        "33_Chapter, 15_Verse": "A wtedy oddamy córki nasze wam, a córki wasze pojmiemy sobie, i zamieszkamy przy was, a staniem się ludem jednym. ",
        "33_Chapter, 16_Verse": "Gdybyście zaś nie usłuchali nas, abyście się obrzezali, to zabierzemy córkę naszę i pójdziemy.\" ",
        "33_Chapter, 17_Verse": "I znalazły upodobanie słowa ich w oczach Chamora, i w oczach Szechema, syna Chamora. ",
        "33_Chapter, 18_Verse": "I nie omieszkał młodzieniec spełnić tej rzeczy, bo się rozmiłował w córce Jakóba; a był on najpoważańszy ze wszystkich w domu ojca swojego. ",
        "33_Chapter, 19_Verse": "I przyszedł Chamor i Szechem, syn jego, do bramy swego miasta, i przedstawili ludziom miasta swego, i rzekli: ",
        "33_Chapter, 20_Verse": "\"Ludzie ci są pokojowo usposobieni dla nas, osiedliby na tej ziemi, i zawiązaliby stosunki w niej, bo ziemia oto przestronna przed nimi; córki ich bralibyśmy sobie za żony, a córki nasze oddalibyśmy im. ",
        "33_Chapter, 21_Verse": "Wszakże pod tym jedynie warunkiem zgodzą się ci ludzie zamieszkać z nami, i być ludem jednym, - jeżeli obrzezanym będzie u nas każdy mężczyzna, tak jako oni są obrzezani. ",
        "33_Chapter, 22_Verse": "Stada ich i dobytek ich, i wszelkie bydło ich, czyż nie naszém będzie? Tylko bądźmy im powolni, i niech zamieszkają z nami.\" ",
        "33_Chapter, 23_Verse": "I usłuchali Chamora i Szechema, syna jego, wszyscy, wychodzący z bram miasta jego; i dał się obrzezać każdy mężczyzna, wszyscy, wychodzący z bram miasta jego. ",
        "33_Chapter, 24_Verse": "I stało się dnia trzeciego, gdy byli w bólu, wzięli wtedy dwaj synowie Jakóba, Szymeon i Lewi, bracia Diny, każdy miecz swój, i napadli na miasto śmiało, i wymordowali wszystkich płci męzkiej. ",
        "33_Chapter, 25_Verse": "I Chamora i Szechema, syna jego, zabili ostrzem miecza, i zabrali Dinę z domu Szechema i odeszli. ",
        "33_Chapter, 26_Verse": "Synowie zaś Jakóba naszli na zabitych, i zrabowali miasto, w którém zhańbili siostrę ich. ",
        "33_Chapter, 27_Verse": "Trzody ich, rogaciznę ich, i osły ich, i co było w mieście i co na polu, zabrali. ",
        "33_Chapter, 28_Verse": "I całe mienie ich, i wszystką dziatwę ich, i kobiety ich zabrali w niewolę, i zrabowali też wszystko, co w domach było. ",
        "33_Chapter, 29_Verse": "I rzekł Jakób do Szymeona i Lewiego: \"Wprowadziliście mnie w biedę, poróżniwszy mnie z mieszkańcami tej ziemi, z Kanaanejczykiem i Peryzejczykiem! A stanowię ja garstkę nieliczną: gdy zgromadzą się przeciwko mnie, porażą mnie, i wytępionym będę ja i dom mój.\" ",
        "33_Chapter, 30_Verse": "I rzekli: \"Czyż jako z wszetecznicą postępować można z siostrą naszą?\" ",
        "34_Chapter, 0_Verse": "I rzekł Bóg do Jakóba: \"Wstań, udaj się do Beth-el, a osiądź tam, i wystaw tam ofiarnicę Bogu, który ukazał się tobie, gdyś uchodził przed Esawem, bratem twoim!\" ",
        "34_Chapter, 1_Verse": "I rzekł Jakób do domowników swoich, i do wszystkich, którzy z nimi byli: \"Usuńcie bogi obce, co wpośród was, a oczyśćcie się, i zmieńcie szaty wasze. ",
        "34_Chapter, 2_Verse": "A wstaniem, i pójdziem do Beth-el, i wystawię tam ofiarnicę Bogu, który mnie wysłuchał w dniu niedoli mojej, i był ze mną na drodze, którą chodziłem!\" ",
        "34_Chapter, 3_Verse": "I oddali Jakóbowi wszystkie bogi obce, które były w ich ręku, i kolczyki, które mieli w uszach swoich; i zakopał je Jakób pod dębem, co przy Szechem, ",
        "34_Chapter, 4_Verse": "I wyruszyli. I padł postrach Boży na miasta w około nich, i nie ścigali synów Jakóba. ",
        "34_Chapter, 5_Verse": "I przybył Jakób do Luz, co w ziemi Kanaan, to jest do Beth-el, on i wszystek lud, który z nim był. ",
        "34_Chapter, 6_Verse": "I zbudował tam ofiarnicę i nazwał miejscowość tę: El Beth-el; gdyż tam objawił mu się Bóg, gdy uchodził przed bratem swoim. ",
        "34_Chapter, 7_Verse": "I umarła Debora, karmicielka Ribki; i pochowaną została poniżej Beth-el, pod dębem, i nazwano imię jego: Dąb płaczu. ",
        "34_Chapter, 8_Verse": "I ukazał się Bóg Jakóbowi raz jeszcze, po powrocie jego z Paddan-Aram, i pobłogosławił go. ",
        "34_Chapter, 9_Verse": "I rzekł do niego Bóg: \"Imię twoje - Jakób; ale nie będzie nazwaném odtąd imię twoje: Jakób, lecz Israel będzie imię twoje.\" I nazwał imię jego: Israel. ",
        "34_Chapter, 10_Verse": "I rzekł doń Bóg: \"Jam Bóg Wszechpotężny; rozpleniaj się i rozmnażaj; naród i zbór narodów powstanie z ciebie, a królowie z bioder twoich wyjdą. ",
        "34_Chapter, 11_Verse": "A ziemię, którą dałem Abrahamowi i Ic'hakowi, tobie ją oddam, i potomstwu twojemu po tobie oddam ziemię tę.\" ",
        "34_Chapter, 12_Verse": "I wzniósł się od niego Bóg, z miejsca, na którém mówił z nim. ",
        "34_Chapter, 13_Verse": "I postawił Jakób pomnik na miejscu, na którém mówił z nim, pomnik kamienny; i wylał nań zalewkę, i polał go olejem. ",
        "34_Chapter, 14_Verse": "I nazwał Jakób imię miejsca, na którém mówił z nim Bóg: Beth-el. ",
        "34_Chapter, 15_Verse": "I wyruszyli z Beth-el, a pozostała jeszcze przestrzeń ziemi, aby przybyć do Efraty, gdy urodziła Rachel; a miała ciężki poród. ",
        "34_Chapter, 16_Verse": "A gdy ciężko rodziła, rzekła do niej położniczka: \"Nie obawiaj się, gdyż i ten tobie synem!\" ",
        "34_Chapter, 17_Verse": "I stało się to, gdy uchodziła dusza jej, bo umierała; i nazwała imię jego: Ben-oni. Lecz ojciec jego nazwał go: Binjamin. ",
        "34_Chapter, 18_Verse": "I umarła Rachel, i pochowaną została na drodze do Efraty, czyli Beth-Lechem. ",
        "34_Chapter, 19_Verse": "I postawił Jakób pomnik na grobie jej; jest to pomnik grobu Racheli, po dziś dzień. ",
        "34_Chapter, 20_Verse": "I wyruszył Israel, i rozbił namiot swój po za wieżą Eder. ",
        "34_Chapter, 21_Verse": "I stało się, gdy mieszkał Israel w owej krainie, że poszedł Reuben, i obcował z Bilhą, nałożnicą ojca swojego. I usłyszał to Israel. - A synów Jakóba było dwunastu: ",
        "34_Chapter, 22_Verse": "Synowie Lei: Pierworodny Jakóba - Reuben, i Szymeon, i Lewi, i Jehuda, i Issachar, i Zebulun. ",
        "34_Chapter, 23_Verse": "Synowie Racheli: Josef i Binjamin. ",
        "34_Chapter, 24_Verse": "A synowie Bilhy, służebnicy Racheli: Dan i Naftali. ",
        "34_Chapter, 25_Verse": "A synowie Zylpy, służebnicy Lei: Gad i Aszer. Ci są synowie Jakóba, którzy mu się urodzili w Paddan-Aram. ",
        "34_Chapter, 26_Verse": "I przybył Jakób do Ic'haka, ojca swojego, do Mamre, do Kirjath-Arba, to jest Chebron, gdzie przebywał Abraham i Ic'hak. ",
        "34_Chapter, 27_Verse": "A były dni Ic'haka sto ośmdziesiąt lat. ",
        "34_Chapter, 28_Verse": "I skonał Ic'hak i umarł, i przyłączon został do ludu swojego, stary i syt dni. I pochowali go Esaw i Jakób, synowie jego. ",
        "35_Chapter, 0_Verse": "A oto rodowód Esawa, czyli Edomu. ",
        "35_Chapter, 1_Verse": "Esaw pojął był żony swoje z pośród cór Kanaanu: Adę, córkę Elona, Chitejczyka i Oholibamę, córkę Any, córkę Cybeona, Chiwejczyka. ",
        "35_Chapter, 2_Verse": "I Bosmatę, córkę Iszmaela, siostrę Nebajota. ",
        "35_Chapter, 3_Verse": "I urodziła Ada Esawowi Elifaza, a Bosmath urodziła Reuela. ",
        "35_Chapter, 4_Verse": "A Oholibama urodziła Jeusza, i Jaelama i Koracha. Oto synowie Esawa, którzy mu się urodzili w ziemi Kanaan. ",
        "35_Chapter, 5_Verse": "I zabrał Esaw żony swoje, i synów swoich, i córki swe, i wszystkich ludzi domu swego, i stada swoje, które nabył w ziemi Kanaan, i udał się do ziemi zdala od Jakóba, brata swojego. ",
        "35_Chapter, 6_Verse": "Gdyż mienie ich było za wielkie, aby mogli mieszkać razem, i nie mogła ziemia ich pobytu pomieścić ich z powodu stad ich. ",
        "35_Chapter, 7_Verse": "I osiadł Esaw na górze Seir: Esaw, czyli Edom. ",
        "35_Chapter, 8_Verse": "A oto rodowód Esawa, ojca Edomitów, na górze Seir. ",
        "35_Chapter, 9_Verse": "Oto imiona synów Esawa: Elifaz, syn Ady, żony Esawa; Reuel, syn Bosmaty, żony Esawa. ",
        "35_Chapter, 10_Verse": "I byli synowie Elifaza: Theman, Omar, Cefo, i Gaetam i Kenaz. ",
        "35_Chapter, 11_Verse": "A Thimna była nałożnicą Elifaza, i urodziła Elifazowi Amaleka. Oto synowie Ady, żony Esawa. ",
        "35_Chapter, 12_Verse": "A oto synowie Reuela: Nachath i Zerach, Szamma i Mizza. Ci byli synowie Bosmaty, żony Esawa. ",
        "35_Chapter, 13_Verse": "A oto synowie Oholibamy, córki Any, córki Cybeona, żony Esawa: urodziła ona Esawowi Jeusza, i Jaelama i Koracha. ",
        "35_Chapter, 14_Verse": "Oto książęta synów Esawa: synowie Elifaza, pierworodnego Esawa: książę Theman, książę Omar, książę Cefo, książę Kenaz. ",
        "35_Chapter, 15_Verse": "Książę Korach, książę Gaetam, książę Amalek. Oto książęta z Elifaza na ziemi Edomitów; oto synowie Ady. ",
        "35_Chapter, 16_Verse": "A oto synowie Reuela, syna Esawa: książę Nachath, książę Zerach, książę Szamma, książę Mizza. Oto są książęta z Reuela na ziemi Edomitów: oto synowie Bosmaty, żony Esawa. ",
        "35_Chapter, 17_Verse": "A oto synowie Oholibamy, żony Esawa: książę Jeusz, książę Jaelam, książę Korach. Oto książęta z Oholibamy, córki Any, żony Esawa. ",
        "35_Chapter, 18_Verse": "Oto synowie Esawa, i oto książęta ich, mianowicie Edomitów. ",
        "35_Chapter, 19_Verse": "Oto synowie Seira, Chorejczyka, zamieszkali w tym kraju: Lotan i Szobal, i Cybeon i Ana. ",
        "35_Chapter, 20_Verse": "I Diszon, i Ecer i Diszan. Oto książęta Chorejczyków, synów Seira, na ziemi Edomitów. ",
        "35_Chapter, 21_Verse": "A byli synowie Lotana: Chori i Hemam; a siostrą Lotana: Thimna. ",
        "35_Chapter, 22_Verse": "A oto synowie Szobala: Alwan, i Manachath, i Ebal, Szefo, i Onam. ",
        "35_Chapter, 23_Verse": "A oto synowie Cybeona: Aja i Ana. Tenże to Ana, który odkrył gorące źródła w pustyni, pasąc osły Cybeona, ojca swojego. ",
        "35_Chapter, 24_Verse": "A oto dzieci Any: Diszon i Oholibama, córka Any. ",
        "35_Chapter, 25_Verse": "A oto synowie Diszona: Chemdan, i Eszban, i Ithran i Cheran. ",
        "35_Chapter, 26_Verse": "Oto synowie Ecera: Bilhan i Zaawan i Akan. ",
        "35_Chapter, 27_Verse": "Oto synowie Diszana: Uc i Aran. ",
        "35_Chapter, 28_Verse": "Oto książęta Chorejczyków: książę Lotan, książę Szobal, książę Cybeon, książę Ana. ",
        "35_Chapter, 29_Verse": "Książę Diszon, książę Ecer, książę Diszan. Oto książęta Chorejczyków, według księstw ich w ziemi Seir. ",
        "35_Chapter, 30_Verse": "A oto królowie, którzy panowali na ziemi Edom, zanim panował król nad synami Israela. ",
        "35_Chapter, 31_Verse": "I panował w Edomie: Bela, syn Beora; a nazwa miasta jego: Dinhaba. ",
        "35_Chapter, 32_Verse": "I umarł Bela, a panował miasto niego Jobab, syn Zeracha, z Bocra. ",
        "35_Chapter, 33_Verse": "I umarł Jobab, a panował miasto niego Chuszam, z ziemi Themanitów. ",
        "35_Chapter, 34_Verse": "I umarł Chuszam, a panował miasto niego Hadad, syn Bedada, który poraził Midjanitów na błoniach Moabu; a nazwa miasta jego Awith. ",
        "35_Chapter, 35_Verse": "I umarł Hadad, a panował miasto niego Samla z Masreka. ",
        "35_Chapter, 36_Verse": "I umarł Samla, a panował miasto niego Szaul z Rechoboth, co nad strumieniem. ",
        "35_Chapter, 37_Verse": "I umarł Szaul, a panował miasto niego Baal-Chanan, syn Achbora. ",
        "35_Chapter, 38_Verse": "I umarł Baal-Chanan, syn Achbora, a panował miasto niego Hadar; a nazwa miasta jego: Pau; a imię żony jego: Mehetabel, córka Matredy, córka Me-Zahaba. ",
        "35_Chapter, 39_Verse": "A oto imiona książąt Esawa podług plemion ich, podług miejscowości ich, podług nazw ich: książę Thimna, książę Alwa, książę Jetheth; ",
        "35_Chapter, 40_Verse": "Książę Oholibama, książę Ela, książę Pinon; ",
        "35_Chapter, 41_Verse": "Książę Kenaz, książę Theman, książę Mibcar; ",
        "35_Chapter, 42_Verse": "Książę Magdiel, książę Iram. Oto książęta Edomu podług siedzib ich, w ziemi dziedzictwa ich. Oto Esaw, ojciec Edomitów. ",
        "36_Chapter, 0_Verse": "I osiadł Jakób w ziemi pobytu ojca swojego, w ziemi Kanaan. ",
        "36_Chapter, 1_Verse": "Oto rodzinne dzieje Jakóba. Josef w wieku siedmnastu lat był wraz z bracią swoją pasterzem trzód - on to młodzieniec - z synami Bilhy i Zylpy, żon ojca swojego. I donosił Josef oszczerstwa ich złośliwe ojcu ich. ",
        "36_Chapter, 2_Verse": "A Israel miłował Josefa nad wszystkich synów swoich, gdyż synem starości jego był; i sprawił mu płaszcz strojny. ",
        "36_Chapter, 3_Verse": "A widząc bracia jego, iż go miłował ojciec ich nad wszystkich braci jego, - znienawidzili go, i nie mogli mówić z nim uprzejmie. ",
        "36_Chapter, 4_Verse": "I śnił się Josefowi sen, i opowiedział braciom swoim; - i znienawidzili go jeszcze bardziej. ",
        "36_Chapter, 5_Verse": "Rzekł bowiem do nich: \"Posłuchajcież sen ten, który mi się przyśnił. ",
        "36_Chapter, 6_Verse": "Oto wiążem snopy wśród pola; a oto powstał snop mój, i stanął; a oto otoczyły go snopy wasze, i kłaniały się snopowi mojemu.\" ",
        "36_Chapter, 7_Verse": "I rzekli mu bracia jego: \"Alboż jako król królować chcesz nad nami? Alboż jako władca władać chcesz nami?\" - I zaczęli go jeszcze bardziej nienawidzieć za sny jego, i za słowa jego. ",
        "36_Chapter, 8_Verse": "I śnił mu się jeszcze sen inny, i opowiedział go braciom swoim, i rzekł: \"Oto przyśnił mi się znowu sen; a oto słońce i księżyc i jedenaście gwiazd kłaniają mi się.\" ",
        "36_Chapter, 9_Verse": "I opowiedział to i ojcu swojemu, jak i braciom swoim; i zgromił go ojciec jego, i rzekł doń: \"Cóż to za sen, co ci się przyśnił? Czyliż mamy przyjść ja, i matka twoja, i bracia twoi, aby ci się pokłonić ku ziemi?\" ",
        "36_Chapter, 10_Verse": "I pałali przeciwko niemu bracia jego; a ojciec jego pomiarkował sobie tę rzecz. ",
        "36_Chapter, 11_Verse": "I poszli bracia jego pasać trzodę ojca swego w Szechem. ",
        "36_Chapter, 12_Verse": "I rzekł Israel do Josefa: \"Wszak bracia twoi pasą w Szechem; idź, a poszlę cię do nich.\" I odpowiedział mu: \"Oto jestem!\" ",
        "36_Chapter, 13_Verse": "I rzekł doń: \"Idźże, wywiedz się o powodzeniu braci twoich, i powodzeniu trzody, i przynieś mi wiadomość.\" I wysłał go z doliny Chebronu; i przybył do Szechem. ",
        "36_Chapter, 14_Verse": "I spotkał go ktoś, gdy błąkał się po polu; i zapytał się go ów człowiek mówiąc: \"Czego szukasz?\" ",
        "36_Chapter, 15_Verse": "I rzekł: \"Braci moich szukam; powiedzże mi gdzie oni pasą?\" ",
        "36_Chapter, 16_Verse": "I odpowiedział ów człowiek: \"Wyruszyli ztąd; a słyszałem ich mówiących: pójdźmy do Dothan.\" I poszedł Josef za braćmi swoimi, i spotkał ich w Dothanie. ",
        "36_Chapter, 17_Verse": "I spostrzegli go z daleka; zanim zaś zbliżył się do nich, uknuli przeciw niemu, aby go zabić. ",
        "36_Chapter, 18_Verse": "I rzekli jeden do drugiego: \"Oto snowidz ów idzie! ",
        "36_Chapter, 19_Verse": "A teraz pójdźmy, a zabijmy go, - wrzućmy go w jaki dół, a powiemy: Zwierz dziki pożarł go; a zobaczym co się stanie ze snów jego!\" ",
        "36_Chapter, 20_Verse": "I usłyszał to Reuben, i ocalił go z ręki ich, i rzekł: \"Nie zabijajmy go!\" ",
        "36_Chapter, 21_Verse": "I rzekł do nich Reuben: \"Nie rozlewajcie krwi; wrzućcie go do dołu owego, co na puszczy, a ręki nie podnieście nań!\" Aby ocalić go z ręki ich, aby go zwrócić ojcu swemu. ",
        "36_Chapter, 22_Verse": "I stało się, gdy przyszedł Josef do braci swoich, że ściągnęli z Josefa płaszcz jego, płaszcz strojny, co na nim był. ",
        "36_Chapter, 23_Verse": "I wzięli go, i wrzucili do dołu; a dół ten był próżny: nie było w nim wody. ",
        "36_Chapter, 24_Verse": "I zasiedli jeść chleb, - i podnieśli oczy swoje i spostrzegli, a oto - karawana Iszmaelitów przybywa z Gilead; a wielbłądy ich niosły korzenie, i balsam i lotus; a szły, aby sprowadzić to do Micraim. ",
        "36_Chapter, 25_Verse": "I rzekł Jehuda do braci swoich: \"Jakaż korzyść, że zabijemy brata naszego, a zataim krew jego? ",
        "36_Chapter, 26_Verse": "Pójdźcie, a sprzedajmy go Iszmaelitom, a ręka nasza niech nie będzie na nim; gdyż bratem naszym, ciałem naszém on!\" I usłuchali bracia jego. ",
        "36_Chapter, 27_Verse": "A gdy przechodzili mężowie Midjaniccy, kupcy, wyciągnęli i wyjęli Josefa z dołu, i sprzedali Josefa Iszmaelitom za dwadzieścia srebrników; a ci sprowadzili Josefa do Micraim. ",
        "36_Chapter, 28_Verse": "Reuben zaś wrócił do dołu, a oto nie było już Josefa w dole! I rozdarł szaty swoje. ",
        "36_Chapter, 29_Verse": "I wrócił do braci swoich, i rzekł: \"Chłopca niemasz! A ja, gdzież się schronię?\" ",
        "36_Chapter, 30_Verse": "I wzięli płaszcz Josefa, i zarznęli koźlę, i umoczyli płaszcz we krwi. ",
        "36_Chapter, 31_Verse": "I posłali płaszcz strojny, - zanieśli ojcu swojemu i rzekli: \"Tośmy znaleźli; rozpoznajże, czy to płaszcz syna twojego, czy nie.\" ",
        "36_Chapter, 32_Verse": "A on poznał go, i rzekł: \"To płaszcz syna mojego! Zwierz dziki pożarł go! Rozszarpany, rozszarpany Josef!\" ",
        "36_Chapter, 33_Verse": "I rozdarł Jakób szaty swoje, i włożył wór na biodra swoje, i opłakiwał syna swego przez długi czas. ",
        "36_Chapter, 34_Verse": "I powstali wszyscy synowie jego, i wszystkie córki jego, aby go pocieszyć; ale nie dał się pocieszyć, i rzekł: \"Tak już zstąpię za synem moim w żałobie do grobu!\" I opłakiwał go ojciec jego. ",
        "36_Chapter, 35_Verse": "A Midjanici sprzedali go w Micraim Potifarowi, dworzaninowi Faraona, naczelnikowi straży przybocznej. -  ",
        "37_Chapter, 0_Verse": "I stało się onego czasu, iż odszedł Jehuda od braci swoich, i zaszedł do pewnego Adullamity, imieniem Chira. ",
        "37_Chapter, 1_Verse": "I ujrzał tam Jehuda córkę pewnego Kanaanejczyka, imieniem Szua; i pojął ją, i poszedł do niej. ",
        "37_Chapter, 2_Verse": "I poczęła, i urodziła syna; i nazwał imię jego: Er. ",
        "37_Chapter, 3_Verse": "I poczęła znowu, i urodziła syna; i nazwała imię jego: Onan. ",
        "37_Chapter, 4_Verse": "I nad to jeszcze urodziła syna, i nazwała imię jego: Szela. On zaś był w Kezybie, gdy go urodziła. ",
        "37_Chapter, 5_Verse": "I wziął Jehuda żonę Erowi, pierworodnemu swojemu, imieniem Thamar. ",
        "37_Chapter, 6_Verse": "A był Er, pierworodny Jehudy, zły w oczach Wiekuistego, i uśmiercił go Wiekuisty. ",
        "37_Chapter, 7_Verse": "Tedy rzekł Jehuda do Onana: \"Idź do żony brata twojego, a spowinować się z nią, i ustanów potomstwo bratu twojemu.\" ",
        "37_Chapter, 8_Verse": "Lecz wiedział Onan, iż nie jego będzie to nasienie; i bywało, ile razy wchodził do żony brata swojego, marnował je na ziemię, aby nie dać potomstwa bratu swojemu. ",
        "37_Chapter, 9_Verse": "I złem było w oczach Wiekuistego, to co czynił; i uśmiercił go także, ",
        "37_Chapter, 10_Verse": "I rzekł Jehuda do Thamary, synowej swojej: \"Pozostań wdową w domu ojca twojego, aż podrośnie Szela, syn mój;\" bo myślał: może umarłby i on, jak bracia jego. I poszła Thamar, i zamieszkała w domu ojca swego. ",
        "37_Chapter, 11_Verse": "I upłynęło wiele dni, i umarła córka Szuego, żona Jehudy. A pocieszywszy się Jehuda, poszedł do postrzygaczy owiec swoich, on i Chira, przyjaciel jego, Adullamita - do Thimny. ",
        "37_Chapter, 12_Verse": "I doniesiono Thamarze, mówiąc: \"Oto teść twój udaje się do Thimny, aby strzydz owce swoje.\" ",
        "37_Chapter, 13_Verse": "I złożyła szaty wdowieństwa swego z siebie, i okryła się zasłoną, a otuliwszy się siadła u wrót Enaimu, co na drodze do Thimna; widziała bowiem, że wyrósł Szela, a ona nie oddana mu za żonę. ",
        "37_Chapter, 14_Verse": "I ujrzał ją Jehuda, i poczytał ją za nierządnicę, gdyż zakryła była twarz swoję. ",
        "37_Chapter, 15_Verse": "I zwrócił się ku niej ku drodze, i rzekł: \"Pozwólże, pójdę do ciebie!\" Gdyż nie wiedział, że to synowa jego. I rzekła: \"Co mi dasz, jeżeli pójdziesz do mnie?\" ",
        "37_Chapter, 16_Verse": "I rzekł: \"Poszlę ci koźlątko z trzody.\" I rzekła: \"Czy dasz zastaw, aż przyszlesz.\" ",
        "37_Chapter, 17_Verse": "I rzekł: \"Jakiż zastaw ci mam dać?\" I odpowiedziała: \"Pieczątkę twoję, sznur twój, i laskę, co w ręku twoim.\" I dał jej, i poszedł do niej; i poczęła z niego. ",
        "37_Chapter, 18_Verse": "I wstała i odeszła; a zdjąwszy zasłonę swoję z siebie, włożyła szaty wdowieństwa swojego. ",
        "37_Chapter, 19_Verse": "Jehuda zaś posłał koźlątko przez przyjaciela swego Adullamyjskiego, aby odebrać zastaw z ręki kobiety; ale nie znalazł jej. ",
        "37_Chapter, 20_Verse": "I pytał się ludzi miejscowości tej, mówiąc: \"Gdzież ta wszetecznica, co była w Enaim nad drogą?\" I rzekli: \"Nie było tu wszetecznicy\". ",
        "37_Chapter, 21_Verse": "I wrócił do Jehudy i rzekł: \"Nie znalazłem jej, a także ludzie miejscowi mówili: \"Nie było tu wszetecznicy.\" ",
        "37_Chapter, 22_Verse": "I rzekł Jehuda: \"Niechaj zatrzyma sobie, abyśmy tylko nie stali się pośmiewiskiem! Otom posyłał to koźlątko, a tyś nie znalazł jej!\" ",
        "37_Chapter, 23_Verse": "A gdy upłynęło około trzech miesięcy, doniesiono Jehudzie mówiąc: \"Dopuściła się nierządu Thamar, synowa twoja, a już oto brzemienna z nierządu.\" I rzekł Jehuda: \"Wyprowadźcie ją, a niech będzie spalona!\" ",
        "37_Chapter, 24_Verse": "Lecz gdy wyprowadzono ją, posłała do teścia swojego, by mu powiedzieć: \"Od męża, do którego to należy, brzemienna jestem.\" I rzekła: \"Rozpoznajże czyja ta pieczątka, i te sznury, i ta laska?\" ",
        "37_Chapter, 25_Verse": "I poznał Jehuda i rzekł: \"Sprawiedliwsza ona odemnie, ponieważ nie oddałem jej Szelemu, synowi mojemu.\" I nie poznawał jej więcej. ",
        "37_Chapter, 26_Verse": "I okazało się w czasie porodu jej, a oto - bliźnięta w jej łonie. ",
        "37_Chapter, 27_Verse": "A gdy rodziła, wysunął jeden rękę; i wzięła położniczka, i uwiązała u ręki jego nić purpurową, mówiąc: \"Ten wyszedł pierwszy!\" ",
        "37_Chapter, 28_Verse": "Lecz gdy wciągnął rękę swoję, a oto wyszedł brat jego, i rzekła: \"Cóż to, przełamałeś sobie ten przełom?\" I nazwano imię jego: Perec. ",
        "37_Chapter, 29_Verse": "A następnie wyszedł brat jego, na którego ręku była nić purpurowa. I nazwano imię jego: Zerach. ",
        "38_Chapter, 0_Verse": "Josef zaś sprowadzony został do Micraim; i kupił go Potifar, dworzanin Faraona, naczelnik przybocznej straży, Micrejczyk, od Iszmaelitów, którzy sprowadzili go tam. ",
        "38_Chapter, 1_Verse": "I był Wiekuisty z Josefem, a był mężem szczęśliwym; i zostawał w domu pana swojego, Micrejczyka. ",
        "38_Chapter, 2_Verse": "A widząc pan jego, że Wiekuisty z nim, i że wszystkiemu, co czyni, Wiekuisty szczęści w ręku jego; ",
        "38_Chapter, 3_Verse": "Znalazł wtedy Josef łaskę w oczach jego, i służył mu. I ustanowił go nad domem swoim, a wszystko, co posiadał, oddał w ręce jego. ",
        "38_Chapter, 4_Verse": "I było od czasu, gdy go ustanowił nad domem swoim i nad wszystkiém, co posiadał, błogosławił Wiekuisty domowi Micrejczyka gwoli Josefowi, i było błogosławieństwo Wiekuistego nad wszystkiém, co posiadał w domu i na polu. ",
        "38_Chapter, 5_Verse": "I zostawił wszystko, co posiadał, w ręku Josefa, i nie troszczył się przy nim o nic, wyjąwszy o chléb, który pożywał. A był Josef pięknej postaci, i pięknego wejrzenia. ",
        "38_Chapter, 6_Verse": "I stało się po zdarzeniach tych, iż zwróciła żona pana jego oczy swe na Josefa, i rzekła: \"Połóż się zemną!\" ",
        "38_Chapter, 7_Verse": "Ale on wzbraniał się, i rzekł do żony pana swojego: \"Oto pan mój nie troszczy się przy mnie o nic, co w domu, a wszystko, co posiada, oddał w ręce moje. ",
        "38_Chapter, 8_Verse": "Niema wyższego w domu tym nademnie, a nie odmówił mi niczego prócz ciebie, przeto żeś ty żoną jego; i jakże miałbym spełnić tę niegodziwość wielką, i zgrzeszyć przeciw Bogu!?\" ",
        "38_Chapter, 9_Verse": "I stało się, że choć namawiała Josefa codziennie, nie usłuchał jej, by położyć się przy niej i być z nią. ",
        "38_Chapter, 10_Verse": "I zdarzyło się dnia pewnego, że wszedł do domu, by załatwić sprawę swoję; a nikogo z domowników tam w domu nie było. ",
        "38_Chapter, 11_Verse": "I pochwyciła go za szatę jego, i rzekła: \"Połóż się ze mną!\" Lecz on zostawił szatę swą w ręku jej, - uciekł, i wyszedł na ulicę. ",
        "38_Chapter, 12_Verse": "I stało się, - gdy zobaczyła, że zostawił szatę swą w ręku jej, a uciekł na ulicę: ",
        "38_Chapter, 13_Verse": "Że zawołała na domowników swoich, i rzekła do nich, mówiąc: \"Patrzcie, sprowadził nam Ibrejczyka, by swawolić z nami! Przyszedł do mnie, aby położyć się ze mną; lecz zawołałam głosem wielkim; ",
        "38_Chapter, 14_Verse": "I było, gdy usłyszał, że podniosłam głos mój i zawołałam, zostawił szatę swą u mnie i uciekł, i wyszedł na ulicę.\" ",
        "38_Chapter, 15_Verse": "I zostawiła szatę jego u siebie, do przybycia pana jego do domu. ",
        "38_Chapter, 16_Verse": "I opowiedziała mu w tych samych słowach, mówiąc: \"Przyszedł do mnie ten sługa, Ibrejczyk, którego sprowadziłeś nam, - aby swawolił ze mną. ",
        "38_Chapter, 17_Verse": "Lecz gdy podniosłam głos mój, i krzyknęłam, - zostawił szatę swą u mnie, i uciekł na ulicę.\" ",
        "38_Chapter, 18_Verse": "I stało się, - gdy usłyszał pan jego słowa żony swojej, które opowiadała mu mówiąc: \"W podobny sposób postąpił ze mną sługa twój;\" - że wspłonął gniew jego. ",
        "38_Chapter, 19_Verse": "I wziął go pan Josefa, i oddał go do więzienia, do miejsca, gdzie więźnie króla więzieni byli. I był on tam w więzieniu. ",
        "38_Chapter, 20_Verse": "Ale był Wiekuisty z Josefem, i zwrócił nań przychylność, i użyczył mu łaski w oczach przełożonego więzienia. ",
        "38_Chapter, 21_Verse": "I oddał przełożony więzienia w moc Josefa wszystkich więźniów będących w więzieniu; a wszystkiém, co tam robić mieli, on rozporządzał. ",
        "38_Chapter, 22_Verse": "Przełożony więzienia nie wglądał w nic, co pod ręką jego było; gdyż był Wiekuisty z nim, a cokolwiek czynił, Wiekuisty poszczęścił. ",
        "39_Chapter, 0_Verse": "I stało się po zdarzeniach tych, że przewinili podczaszy króla Micraim, i piekarz przeciw panu swojemu, królowi Micraim. ",
        "39_Chapter, 1_Verse": "I rozgniewał się Faraon na obu dworzan swoich: na przełożonego podczaszych, i przełożonego piekarzy. ",
        "39_Chapter, 2_Verse": "I oddał ich pod straż, do domu naczelnika straży przybocznej, do więzienia, do miejsca, gdzie osadzony był Josef. ",
        "39_Chapter, 3_Verse": "I ustanowił naczelnik straży przybocznej Josefa przy nich, i posługiwał im. I przebyli przez niejaki czas pod strażą. ",
        "39_Chapter, 4_Verse": "I śnił się sen im obu, - każdemu sen swój jednej nocy, każdemu innego znaczenia sen, - podczaszemu i piekarzowi króla Micraim, którzy osadzeni byli w więzieniu. ",
        "39_Chapter, 5_Verse": "I przyszedł do nich Josef z rana, i ujrzał ich, a oto byli zasępieni. ",
        "39_Chapter, 6_Verse": "I zapytał się dworzan Faraona, będących z nim pod strażą, w domu pana jego, mówiąc: \"Czemu to lica wasze tak ponure dzisiaj?\" ",
        "39_Chapter, 7_Verse": "I odpowiedzieli mu: \"Sen śnił się nam, a wytłomaczyć go niema komu.\" I rzekł do nich Josef: \"Wszak od Boga wytłomaczenia! Chciejcie mi opowiedzieć!\" ",
        "39_Chapter, 8_Verse": "I opowiedział przełożony podczaszych sen swój Josefowi, i rzekł mu: \"We śnie moim, - a oto winorośl przedemną; ",
        "39_Chapter, 9_Verse": "A na winorośli trzy gałązki; a ona zaledwie się rozwinęła, puściła kwiat, i dojrzały szypułki jej w grona. ",
        "39_Chapter, 10_Verse": "A puhar Faraona w ręku moim. I wziąłem grona te, i wycisnąłem je w puhar Faraona, i podałem puhar w rękę Faraona.\" ",
        "39_Chapter, 11_Verse": "I rzekł doń Josef: \"Oto wykład jego: trzy gałązki, - to - trzy dni: ",
        "39_Chapter, 12_Verse": "Za trzy dni wywyższy Faraon głowę twoję, a przywróci cię na stanowisko twoje, i będziesz podawał puhar Faraona do ręki jego, zwyczajem dawnym, gdy byłeś podczaszym jego. ",
        "39_Chapter, 13_Verse": "Jeżeli przypomnisz mnie sobie, gdy dobrze ci będzie, to wyświadcz że mi tę łaskę, i napomknij o mnie przed Faraonem, i wyprowadź mnie z domu tego. ",
        "39_Chapter, 14_Verse": "Gdyż po złodziejsku, wykradziono mnie z ziemi Ibrejczyków, a także i tu nie uczyniłem nic takiego, żeby wtrącono mnie do lochu\". ",
        "39_Chapter, 15_Verse": "Widząc zaś przełożony piekarzy, że dobrze wytłumaczył, rzekł do Josefa: \"A ja we śnie moim: a oto trzy kosze białego pieczywa na głowie mojej, ",
        "39_Chapter, 16_Verse": "A w koszu wierzchnim wszelaka żywność Faraona, wyrobu piekarskiego; ale ptactwo wyjadało ją z kosza z ponad głowy mojej\". ",
        "39_Chapter, 17_Verse": "I odpowiedział Josef i rzekł: \"Oto wykład jego: trzy kosze - to - trzy dni: ",
        "39_Chapter, 18_Verse": "Za trzy dni zdejmie Faraon głowę twoję z ciebie, i powiesi cię na drzewie; a zjadać będzie ptactwo ciało twoje z ciebie.\" ",
        "39_Chapter, 19_Verse": "I stało się dnia trzeciego, dnia urodzin Faraona, że wyprawił ucztę dla wszystkich sług swoich, i policzył głowę przełożonego podczaszych i głowę przełożonego piekarzy między sługami swoimi. ",
        "39_Chapter, 20_Verse": "I przywrócił przełożonego podczaszych do podczastwa swego, i podawał puhar do rąk Faraona: ",
        "39_Chapter, 21_Verse": "A przełożonego piekarzy powiesił, - jak był wyłożył im Josef. ",
        "39_Chapter, 22_Verse": "Ale nie pamiętał przełożony podczaszych o Josefie, i zapomniał go. ",
        "40_Chapter, 0_Verse": "I stało się po upływie dwóch lat, że Faraonowi się śniło: a niby stanął nad rzeką: ",
        "40_Chapter, 1_Verse": "A oto z rzeki wystąpiło siedm krów, pięknych z wejrzenia, i zdrowych na ciele; i pasły się na łące. ",
        "40_Chapter, 2_Verse": "I oto, siedm krów innych wystąpiło za niemi z rzeki, lichych z wejrzenia i wychudłych na ciele, i stanęły obok owych krów, nad brzegiem rzeki. ",
        "40_Chapter, 3_Verse": "I pożarły owe krowy liche z wejrzenia, i wychudłe na ciele, siedm krów pięknych z wejrzenia, zdrowych. I ocknął się Faraon. ",
        "40_Chapter, 4_Verse": "I zasnął; i śniło mu się powtórnie: a oto siedm kłosów wyrastało z jednego źdźbła, zdrowych i pięknych, ",
        "40_Chapter, 5_Verse": "A oto siedm kłosów pustych i opalonych wiatrem wschodnim, wyrastało za niemi. ",
        "40_Chapter, 6_Verse": "I połknęły te kłosy puste owe siedm kłosów zdrowych i pełnych. I ocknął się Faraon; a to sen. ",
        "40_Chapter, 7_Verse": "I stało się zrana, zaniepokoił się duch jego; i posłał i zwołał wszystkich wróżbitów Micraimu i wszystkich mędrców jego; i opowiedział im Faraon sny swoje: lecz nie było nikogo, któryby je wytłomaczył Faraonowi. ",
        "40_Chapter, 8_Verse": "I rzekł przełożony podczaszych do Faraona, mówiąc: \"Przewinienia moje wspominam ja dzisiaj. ",
        "40_Chapter, 9_Verse": "Faraon rozgniewał się był na sługi swoje, oddał mnie pod straż do domu naczelnika przybocznej straży, - mnie i przełożonego piekarzy. ",
        "40_Chapter, 10_Verse": "I śnił się nam sen jednej nocy, mnie i jemu, każdemu innego znaczenia sen śnił się nam. ",
        "40_Chapter, 11_Verse": "A był tam z nami młodzieniec Ibrejski, sługa naczelnika przybocznej straży; i opowiedzieliśmy mu i wyłożył nam sny nasze, każdemu wedle snu jego wyłożył. ",
        "40_Chapter, 12_Verse": "I stało się, że jako nam wyłożył, tak i było: mnie przywrócono na stanowisko moje, a jego powieszono.\" ",
        "40_Chapter, 13_Verse": "I posłał Faraon, i zawezwał Josefa; i wyprowadzili go spiesznie z lochu. I ostrzygł się, i zmienił szaty swoje, i przyszedł do Faraona. ",
        "40_Chapter, 14_Verse": "I rzekł Faraon do Josefa: \"Sen mi się śnił, a nie ma nikogo, coby go wytłomaczył; ja zaś słyszałem o tobie - mówią, że rozumiesz sen, by go wyłożyć.\" ",
        "40_Chapter, 15_Verse": "I odpowiedział Josef Faraonowi, i rzekł: \"Nie ja! Bóg objawi szczęście Faraona!\" ",
        "40_Chapter, 16_Verse": "I rzekł Faraon do Josefa: \"We śnie moim, - niby stoję nad brzegiem rzeki. ",
        "40_Chapter, 17_Verse": "A oto z rzeki wystąpiło siedm krów, zdrowych na ciele, i pięknych z kształtu, i pasły się na łące. ",
        "40_Chapter, 18_Verse": "A oto siedm krów innych wyszło za niemi, nędznych i lichych bardzo z kształtu, i chudych na ciele; nie widziałem podobnych na całej ziemi Micraim co do lichoty. ",
        "40_Chapter, 19_Verse": "I pożarły krowy chude i liche siedm krów pierwszych zdrowych. ",
        "40_Chapter, 20_Verse": "I weszły do wnętrza ich; a przecie znać nie było, iż weszły do wnętrza ich, a wejrzenie ich pozostało lichém jak poprzednio. I ocknąłem się. -  ",
        "40_Chapter, 21_Verse": "I ujrzałem we śnie, a niby siedm kłosów wyrastało z źdźbła jednego, pełnych i pięknych. ",
        "40_Chapter, 22_Verse": "Ale oto siedm kłosów zeschniętych, pustych i zwarzonych wiatrem wschodnim, wyrastało za nimi. ",
        "40_Chapter, 23_Verse": "I pochłonęły kłosy puste, siedm kłosów pięknych. I opowiedziałem to wróżbitom, lecz nikt nie wyjaśnił mi. ",
        "40_Chapter, 24_Verse": "I rzekł Josef do Faraona: «Sen Faraona jeden jest! Co Bóg uczyni, zapowiedział to Faraonowi! ",
        "40_Chapter, 25_Verse": "Siedm krów pięknych - to siedm lat; a siedm kłosów pięknych - to siedm lat; sen to jeden. ",
        "40_Chapter, 26_Verse": "A siedm krów nędznych i lichych, które wstąpiły za niemi, - to siedm lat; a siedm kłosów czczych i zwarzonych wiatrem wschodnim, będą to siedm lat głodu. ",
        "40_Chapter, 27_Verse": "Oto rzecz o której powiedziałem do Faraona: co Bóg uczyni, pokazał Faraonowi. ",
        "40_Chapter, 28_Verse": "Oto siedm lat nadejdzie obfitości wielkiej na całej ziemi Micraim. ",
        "40_Chapter, 29_Verse": "A nastanie siedm lat głodu po nich, że zapomnianą będzie cała obfitość na ziemi Micraim, i zniszczy głód ziemię. ",
        "40_Chapter, 30_Verse": "I znać nie będzie obfitości onej w ziemi, dla głodu tego, który nastąpi; gdyż ciężkim będzie bardzo. ",
        "40_Chapter, 31_Verse": "A ponieważ powtórzył się sen Faraonowi dwukrotnie: to postanowioną jest ta rzecz od Boga, a przyspiesza Bóg jej spełnienie. ",
        "40_Chapter, 32_Verse": "A teraz niech upatrzy Faraon męża rozsądnego i mądrego, a niech ustanowi go nad ziemią Micraim; ",
        "40_Chapter, 33_Verse": "I niechaj zarządzi Faraon, aby ustanowił nadzorców nad ziemią, i zbierał piątą część urodzajów ziemi Micraim, w siedmiu latach obfitości. ",
        "40_Chapter, 34_Verse": "I niech nagromadzą wszelkiej żywności lat tych dobrych, które nastąpią, i składają zboże pod rękę Faraona, na żywność po miastach, i niech pilnują. ",
        "40_Chapter, 35_Verse": "I będzie ta żywność zapasem dla ziemi, na siedm lat głodu, które nastaną w ziemi Micraim, aby nie wyniszczała ziemia od głodu.» ",
        "40_Chapter, 36_Verse": "I podobało się słowo to w oczach Faraona, i w oczach wszystkich sług jego. ",
        "40_Chapter, 37_Verse": "I rzekł Faraon do sług swoich: \"Czyż znajdziem podobnego męża, w którym by był duch Boży?\" ",
        "40_Chapter, 38_Verse": "I rzekł Faraon do Josefa: \"Skoro oznajmił ci Bóg to wszystko, to niema rozsądnego i mądrego, równego tobie! ",
        "40_Chapter, 39_Verse": "Ty będziesz nad domem moim, a podług słowa twojego rządzić się będzie cały lud mój; tylko tronem wyższym będę od ciebie.\" ",
        "40_Chapter, 40_Verse": "I rzekł Faraon do Josefa: \"Patrz, postanawiam cię nad całą ziemią Micraim!\" ",
        "40_Chapter, 41_Verse": "I zdjął Faraon pierścień swój z ręki swojej, i włożył go na rękę Josefa; i przyodział go w szaty z bisioru, i zawiesił łańcuch złoty na szyję jego. ",
        "40_Chapter, 42_Verse": "I kazał go wozić na wozie namiestnikowskim swoim, i wołali przed nim; \"zgiąć kolana!\" I tak ustanowił go nad całą ziemią Micraim. ",
        "40_Chapter, 43_Verse": "I rzekł Faraon do Josefa: \"Ja Faraon; ale bez ciebie nie podniesie nikt ani ręki, ani nogi swojej, w całej ziemi Micraim\". ",
        "40_Chapter, 44_Verse": "I nazwał Faraon imię Josefa: Cafnath-Paneach; a dał mu Osnatę, córkę Poti-fery, kapłana Onu, za żonę. I przeszedł Josef całą ziemię Micraim. ",
        "40_Chapter, 45_Verse": "A Josef miał trzydzieści lat, gdy stanął przed Faraonem, królem Micraim. I wyszedł Josef z przed oblicza Faraona, i przeszedł całą ziemię Micraim. ",
        "40_Chapter, 46_Verse": "I wydała ziemia w siedmiu latach obfitości garściami. ",
        "40_Chapter, 47_Verse": "I gromadził on wszelaką żywność w siedmiu latach, które nastały w ziemi Micraim, i składał żywność tę w miastach; żywność z pól każde miasto otaczających, składał w niém. ",
        "40_Chapter, 48_Verse": "I nagromadził Josef zboża, jako piasku morskiego, mnóstwo wielkie; tak że zaniechał liczyć, gdyż nie było liczby. ",
        "40_Chapter, 49_Verse": "A Josefowi urodzili się dwaj synowie, zanim nastał rok głodu, których urodziła mu Osnath, córka Poti-fery, kapłana Onu. ",
        "40_Chapter, 50_Verse": "I nazwał Josef imię pierworodnego: Menasze, \"gdyż - dał mi zapomnieć Bóg wszystkie nieszczęścia moje, i cały dom ojca mojego.\" ",
        "40_Chapter, 51_Verse": "A imię drugiego nazwał: Efraim, \"gdyż - rozmnożył mnie Bóg w ziemi niedoli mojej.\" ",
        "40_Chapter, 52_Verse": "I skończyły się siedm lat obfitości, która była w ziemi Micraim. ",
        "40_Chapter, 53_Verse": "I zaczęły siedm lat głodu następować, jako był przepowiedział Josef. I był głód we wszystkich krajach; ale na całej ziemi Micraim był chléb. ",
        "40_Chapter, 54_Verse": "Lecz nastał głód i w całej ziemi Micraim, a wołał lud do Faraona o chléb; rzekł tedy Faraon do wszystkich Micrejczyków: \"Idźcie do Josefa, a co powie wam, uczyńcie!\" ",
        "40_Chapter, 55_Verse": "Gdy zaś nastał głód na powierzchni całej ziemi, otworzył Josef wszystkie składy, i sprzedawał zboże Micrejczykom. A głód wzmagał się w ziemi Micraim. ",
        "40_Chapter, 56_Verse": "I ze wszystkich krajów przybywali do Micraim, aby zakupować zboże u Josefa; gdyż wzmagał się głód na całej ziemi. ",
        "41_Chapter, 0_Verse": "I dowiedział się Jakób, że jest zboże w Micraim, i rzekł Jakób do synów swoich: \"Na co się oglądacie?\" ",
        "41_Chapter, 1_Verse": "I rzekł: \"Oto słyszałem, że jest zboże w Micraim; znijdźcie tam, a zakupcie nam ztamtąd, abyśmy się żywili, a nie pomarli.\" ",
        "41_Chapter, 2_Verse": "Zeszło tedy dziesięciu braci Josefa zakupić zboże w Micraim. ",
        "41_Chapter, 3_Verse": "Ale Binjamina, brata Josefa, nie posłał Jakób z braćmi jego, rzekł bowiem: \"by go nie spotkała przygoda.\" ",
        "41_Chapter, 4_Verse": "I przybyli synowie Israela dla zakupienia zboża wśród przybywających; gdyż był głód w ziemi Kanaan. ",
        "41_Chapter, 5_Verse": "Josef zaś był władcą w kraju tym; on to sprzedawał zboże całemu ludowi kraju. I przybyli bracia Josefa, i pokłonili mu się twarzą ku ziemi. ",
        "41_Chapter, 6_Verse": "I ujrzał Josef braci swoich, i poznał ich; lecz udawał obcego wobec nich, i przemówił do nich surowo, i rzekł do nich: \"Zkądeście przyszli?\" I odpowiedzieli: \"Z ziemi Kanaan, dla zakupienia żywności.\" ",
        "41_Chapter, 7_Verse": "Tak poznał Josef braci swoich, oni zaś nie poznali go. ",
        "41_Chapter, 8_Verse": "I wspomniał Josef na sny, które mu się śniły o nich; i rzekł do nich: \"Wyście szpiegi; by wypatrywać słabości tej ziemi, przybyliście!\" ",
        "41_Chapter, 9_Verse": "I rzekli do niego: \"Nie, panie; ale słudzy twoi przybyli dla zakupienia żywności. ",
        "41_Chapter, 10_Verse": "Wszyscyśmy synowie jednego człowieka; prawi jesteśmy; nie bywali słudzy twoi szpiegami.\" ",
        "41_Chapter, 11_Verse": "Ale on rzekł do nich: \"Nie, bo słabość tej ziemi przybyliście wypatrywać!\" ",
        "41_Chapter, 12_Verse": "I rzekli: \"Dwunastu nas braci, sług twoich; myśmy synowie jednego człowieka w ziemi Kanaan; a oto najmłodszy przy ojcu naszym dzisiaj, a jednego już niema.\" ",
        "41_Chapter, 13_Verse": "I rzekł do nich Josef: \"To właśnie i powiedziałem wam, mówiąc: wyście szpiegi! ",
        "41_Chapter, 14_Verse": "Przez to wybadani będziecie: Na życie Faraona! nie wyjdziecie ztąd, chyba gdy przybędzie tu brat wasz najmłodszy: ",
        "41_Chapter, 15_Verse": "Wyprawcie jednego z was, i niech zabierze brata waszego; a wy będziecie uwięzieni, i zbadane będą słowa wasze, - czy jest prawda przy was; a jeśli nie, na życie Faraona, żeście szpiegi!\" ",
        "41_Chapter, 16_Verse": "I oddał ich pod straż na trzy dni. ",
        "41_Chapter, 17_Verse": "I rzekł do nich Josef dnia trzeciego: \"Oto co wam czynić, a żyć będziecie, - Boga ja się boję: ",
        "41_Chapter, 18_Verse": "Jeżeliście wy prawi, niechaj brat wasz jeden pozostanie uwięzionym w domu, w którym jesteście strzeżeni; a wy idźcie, odwieźcie zboże wedle niedostatku rodzin waszych. ",
        "41_Chapter, 19_Verse": "A brata waszego najmłodszego przyprowadźcie do mnie, aby stwierdziły się słowa wasze, i abyście nie zginęli.\" I uczynili tak. ",
        "41_Chapter, 20_Verse": "Ale mówili jeden do drugiego: \"Zaprawdę, myśmy grzeszni ze względu na brata naszego; ponieważ widzieliśmy utrapienie duszy jego, gdy błagał nas, a nie wysłuchaliśmy; dla tego przyszło na nas utrapienie to.\" ",
        "41_Chapter, 21_Verse": "I odpowiedział im Reuben, mówiąc: \"Alboż nie mówiłem wam temi słowy: Nie grzeszcie przeciw chłopcu! Aleście nie słuchali. To téż krew jego, oto poszukiwaną jest!\" ",
        "41_Chapter, 22_Verse": "A oni nie wiedzieli, że rozumie to Josef; bo bywał tłomacz między nimi. ",
        "41_Chapter, 23_Verse": "On zaś odszedł od nich, i zapłakał; i wrócił do nich i mówił z nimi, a wziąwszy z pośród nich Szymeona, związał go przed oczyma ich. ",
        "41_Chapter, 24_Verse": "I rozkazał Josef, by napełniono wory ich zbożem, i aby zwrócono pieniądze ich, każdemu do worka jego, i żeby dano im zapasów na drogę. I uczyniono im tak. ",
        "41_Chapter, 25_Verse": "I włożyli zboże swe na osły swoje, i wyruszyli ztamtąd. ",
        "41_Chapter, 26_Verse": "Ale rozwiązał jeden z nich wór swój, by dać obrok osłowi swemu w gospodzie, i spostrzegł pieniądze swoje: że oto były u otworu biesagi jego. ",
        "41_Chapter, 27_Verse": "I powiedział braciom swoim: \"Zwrócono pieniądze moje, a oto są w biesadze mojej.\" I zatrwożyło się serce ich, i z drżeniem rzekł jeden do drugiego: \"Co to nam Bóg uczynił!\" ",
        "41_Chapter, 28_Verse": "I przybyli do Jakóba ojca swego, do ziemi Kanaan, i opowiedzieli mu wszystko, co im się przytrafiło, mówiąc: ",
        "41_Chapter, 29_Verse": "\"Przemawiał do nas mąż ów, pan owej ziemi, surowo, i uważał nas za szpiegujących kraj. ",
        "41_Chapter, 30_Verse": "I rzekliśmy do niego: Myśmy prawi; nie bywaliśmy szpiegami. ",
        "41_Chapter, 31_Verse": "Dwunastu nas braci, synów ojca naszego; jednego już niema, a najmłodszy dziś przy ojcu naszym, w ziemi Kanaan. ",
        "41_Chapter, 32_Verse": "I rzekł do nas mąż ów, pan owej ziemi: \"Po tém poznam, żeście prawi: Brata jednego zostawcie u mnie, a dla niedostatku rodzin waszych zabierzcie i idźcie. ",
        "41_Chapter, 33_Verse": "I sprowadźcie brata waszego najmłodszego do mnie a poznam, żeście nie szpiegami, żeście prawi; brata waszego wrócę wam, a będziecie mogli krążyć po kraju.\" ",
        "41_Chapter, 34_Verse": "I stało się, gdy wypróżniali wory swoje, a oto miał każdy węzełek pieniędzy swoich w worze swoim! I spostrzegli węzełki pieniędzy swoich, oni i ojciec i zatrwożyli się. ",
        "41_Chapter, 35_Verse": "I rzekł do nich Jakób, ojciec ich: \"Osierocicie mnie. Josefa niema, Szymeona niema, a Benjamina zabrać chcecie! na mnie spada wszystko!\" ",
        "41_Chapter, 36_Verse": "I rzekł Reuben do ojca swego, mówiąc: \"Obu synów moich zabij, jeżeli go nie sprowadzę tobie: oddaj go na ręce moje, a ja ci go zwrócę.\" ",
        "41_Chapter, 37_Verse": "I rzekł: \"Nie pójdzie syn mój z wami, gdyż brat jego umarł, a on sam jeden pozostał; a gdyby spotkało go nieszczęście na drodze, którą pójdziecie, to strącicie siwiznę moję z żałością do grobu.\" ",
        "42_Chapter, 0_Verse": "A głód był ciężkim w kraju. ",
        "42_Chapter, 1_Verse": "I stało się, gdy do ostatka spożyli zboże, które sprowadzili z Micraim, że rzekł do nich ojciec ich: \"Wróćcie znowu, a kupcie nam cokolwiek żywności.\" ",
        "42_Chapter, 2_Verse": "I rzekł do niego Jehuda, mówiąc: \"Oświadczył nam ów mąż, mówiąc: Nie ujrzeć wam oblicza mojego, jeżeli brat wasz nie będzie z wami! ",
        "42_Chapter, 3_Verse": "Jeżeli zechcesz posłać brata naszego z nami, to znijdziem, i zakupim ci żywności. ",
        "42_Chapter, 4_Verse": "A jeżeli zaś nie poszlesz, nie znijdziemy; bo mąż ów powiedział nam: Nie ujrzeć wam oblicza mojego, jeżeli nie będzie brata waszego z wami!\" ",
        "42_Chapter, 5_Verse": "I rzekł Israel: \"Czemuście tak skrzywdzili mnie, mówiąc temu mężowi, że macie jeszcze brata?\" ",
        "42_Chapter, 6_Verse": "I rzekli: \"Wypytywał się dokładnie ów mąż o nas i o rodzinie naszej, mówiąc: Czyż jeszcze ojciec wasz żyje? Czy macie jeszcze brata? I odpowiedzieliśmy mu stosownie do pytań tych. Alboż mogliśmy wiedzieć, że powie: Sprowadźcie brata waszego?\" ",
        "42_Chapter, 7_Verse": "I rzekł Jehuda do Israela, ojca swego: \"Poszlij chłopca zemną, a wybierzem się i pójdziem, abyśmy żyli, a nie pomarli, - tak my, jako i ty i dzieci nasze! ",
        "42_Chapter, 8_Verse": "Ja odpowiadam zań, z ręki mojej zażądasz go; jeżeli go nie odprowadzę do ciebie, a nie stawię przed oblicze twoje, niechaj będę grzesznym przed tobą po wszystkie dni. ",
        "42_Chapter, 9_Verse": "Bo gdybyśmy nie byli zwlekali, jużbyśmy wrócili dwa razy.\" ",
        "42_Chapter, 10_Verse": "I rzekł do nich Israel, ojciec ich: \"Jeżeli więc tak być musi, uczyńcie to; nabierzcie lepszych płodów tej ziemi w naczynia wasze, a zawieźcie mężowi owemu w darze - nieco balsamu, i nieco miodu, korzeni i lotusu, pistacyi i migdałów. ",
        "42_Chapter, 11_Verse": "Pieniędzy téż w dwójnasób weźcie do rąk waszych, a pieniądze złożone napowrót w otwory biesag waszych zwróćcie rękami waszemi: może to pomyłka. ",
        "42_Chapter, 12_Verse": "I brata waszego weźcie, i wybierzcie się, i wróćcie się do owego męża. ",
        "42_Chapter, 13_Verse": "A Bóg wszechpotężny niechaj da wam miłosierdzie przed owym mężem, aby wypuścił wam brata waszego drugiego i Binjamina. A mnie - jeśli mi być osieroconym, niech osieroconym będę!\" ",
        "42_Chapter, 14_Verse": "I zabrali ci ludzie dary owe, i pieniędzy w dwójnasób wzięli w ręce swoje, i Binjamina, i wybrali się, i zeszli do Micraim, i stanęli przed obliczem Josefa. ",
        "42_Chapter, 15_Verse": "A ujrzawszy Josef Binjamina z nimi, rzekł do przełożonego domu swego: \"Wprowadź tych ludzi do domu, a narznij bydła i przygotuj; gdyż zemną jeść będą ci ludzie w południe.\" ",
        "42_Chapter, 16_Verse": "I uczynił mąż ów jako rozkazał Josef, i wprowadził mąż ów tych ludzi do domu Josefa. ",
        "42_Chapter, 17_Verse": "I zlękli się ci ludzie, że zaprowadzeni zostali do domu Josefa i rzekli: \"Z powodu pieniędzy zwróconych do biesag naszych poprzednio, myśmy tu wprowadzeni, aby rzucił się na nas, i napadł nas, a wziął nas za niewolników i osły nasze.\" ",
        "42_Chapter, 18_Verse": "I przystąpili do męża owego, co przełożonym był nad domem Josefa i przemówili do niego u wnijścia do domu. ",
        "42_Chapter, 19_Verse": "I rzekli: \"Pozwól panie! Przychodziliśmy już poprzednio kupować żywność. ",
        "42_Chapter, 20_Verse": "I stało się, gdyśmy przybyli do gospody i rozwiązali biesagi nasze, a oto pieniądze każdego u otworu biesagi jego, pieniądze nasze według wagi ich! I przywieźliśmy je napowrót w rękach naszych. ",
        "42_Chapter, 21_Verse": "Pieniądze też inne sprowadziliśmy w rękach naszych, dla zakupienia żywności. Nie wiemy, kto włożył pieniądze nasze do biesag naszych.\" ",
        "42_Chapter, 22_Verse": "I rzekł: \"Bądźcie spokojni! Nie obawiajcie się: Bóg wasz, i Bóg ojca waszego dał wam skarb do biesag waszych; pieniądze wasze doszły mnie.\" I wyprowadził do nich Szymeona. ",
        "42_Chapter, 23_Verse": "I wprowadził mąż ów tych ludzi w dom Josefa, i podał wody, i umyli nogi swoje; dał téż obrok osłom ich. ",
        "42_Chapter, 24_Verse": "I przygotowali dary, zanim nadszedł Josef w południe; gdyż słyszeli, iż tam jeść mieli chléb. ",
        "42_Chapter, 25_Verse": "A gdy przyszedł Josef do domu, przynieśli mu dary, które były w ręku ich, do domu, i pokłonili mu się ku ziemi. ",
        "42_Chapter, 26_Verse": "I zapytał ich o zdrowie i rzekł: \"Zdrówże ojciec wasz, starzec, o którymście mówili? Czy jeszcze żyje?\" ",
        "42_Chapter, 27_Verse": "A odpowiedzieli: \"Zdrów sługa twój, ojciec nasz; jeszcze żyje.\" I schylili się i pokłonili. ",
        "42_Chapter, 28_Verse": "I podniósł oczy swoje, i spostrzegł Binjamina, brata swego, syna matki swojej, i rzekł: \"Czyż to ten brat wasz najmłodszy, o którymście mówili mi?\" I rzekł: \"Oby ci był Bóg miłościw, synu mój!\" ",
        "42_Chapter, 29_Verse": "I pospieszył Josef, bo zawrzała miłość jego ku bratu swojemu, i chciał się wypłakać; i poszedł do komnaty, i płakał tam. ",
        "42_Chapter, 30_Verse": "I umywszy twarz swoję wyszedł, i przezwyciężył się i rzekł: \"podajcie chléb!\" ",
        "42_Chapter, 31_Verse": "I podali jemu osobno, i im osobno i Micrejczykom też, którzy jadali z nim, osobno; ponieważ nie mogą Micrejczycy jeść z Ibrejczykami chleba, gdyż obrzydzeniem to dla Micrejczyków. ",
        "42_Chapter, 32_Verse": "I usiedli przed nim, - starszy po starszeństwie swojém, a młodszy po młodości swojej; i zdziwieni spoglądali jeden na drugiego. ",
        "42_Chapter, 33_Verse": "I wniesiono upominki z przed oblicza jego dla nich; a przewyższył upominek dla Binjamina upominki wszystkich pięciokrotnie. I pili i podpili sobie z nim. ",
        "43_Chapter, 0_Verse": "I rozkazał przełożonemu domu swojego, i rzekł: \"Napełnij biesagi ludzi tych żywnością, o ile potrafią unieść, a włóż pieniądze każdego u otworu biesagi jego. ",
        "43_Chapter, 1_Verse": "A kielich mój, kielich srebrny, włożysz u otworu biesagi najmłodszego, jako i pieniądze za zboże jego.\" I uczynił wedle słów Josefa, które wyrzekł. ",
        "43_Chapter, 2_Verse": "Poranek zaświecił, gdy ludzie owi wyprawieni zostali, - oni i osły ich. ",
        "43_Chapter, 3_Verse": "Zaledwie wyszli z miasta, jeszcze nie poszli daleko, gdy Josef rzekł do przełożonego nad domem swoim: \"Wstań, pogoń za tymi ludźmi, a gdy dościgniesz ich, powiedz im: \"Czemuście odpłacili złem za dobre? ",
        "43_Chapter, 4_Verse": "Wszakże to ten, z którego pija pan mój! I wróżyć téż wróży z niego, źleście to sobie poczęli!\" ",
        "43_Chapter, 5_Verse": "I doścignął ich i powiedział im te słowa. ",
        "43_Chapter, 6_Verse": "I rzekli do niego: \"Czemu mówi pan nasz słowa podobne? Niegodném by to było sług twoich, uczynić rzecz taką! ",
        "43_Chapter, 7_Verse": "Wszak pieniądze, któreśmy znaleźli u otworu biesag naszych, zwróciliśmy tobie z ziemi Kanaan, i jakże nam kraść z domu pana twojego srebro albo złoto? ",
        "43_Chapter, 8_Verse": "U którego ze sług twoich znalezionym będzie, niechaj umrze; a my téż będziemy pana naszego niewolnikami!\" ",
        "43_Chapter, 9_Verse": "I rzekł: \"Istotnie podług słów waszych być powinno! Jednak ten, u którego się znajdzie, będzie mi niewolnikiem; wy zaś będziecie niewinni. ",
        "43_Chapter, 10_Verse": "I spiesznie złożyli każdy biesagę swą na ziemię, i rozwiązali każdy biesagę swoję. ",
        "43_Chapter, 11_Verse": "I szukał; od najstarszego zaczął, a na najmłodszym skończył; i znalazł się kielich w biesadze Binjamina. ",
        "43_Chapter, 12_Verse": "Tedy rozdarli szaty swoje, i objuczywszy każdy osła swojego, wrócili do miasta. ",
        "43_Chapter, 13_Verse": "I przyszedł Jehuda i bracia jego do domu Josefa, który jeszcze tam był, i padli przed nim na ziemię. ",
        "43_Chapter, 14_Verse": "I rzekł do nich Josef: \"Cóżto za czyn, któryście popełnili? Alboście nie wiedzieli, że odgadywać może człowiek mnie podobny?\" ",
        "43_Chapter, 15_Verse": "I rzekł Jehuda: \"Cóż mam powiedzieć panu naszemu? Cóż mówić, i czém się usprawiedliwiać? Bóg wynalazł grzech sług twoich! Otośmy niewolnikami pana naszego - i my, i ten, w którego ręku kielich znaleziony!\" ",
        "43_Chapter, 16_Verse": "I rzekł: \"Dalekiém odemnie, abym to uczynił; ten w którego ręku kielich znaleziony, ten będzie mi niewolnikiem; wy zaś idźcie w pokoju do ojca waszego!\" ",
        "43_Chapter, 17_Verse": "I przystąpił doń Jehuda, i rzekł: \"Proszę, panie mój! Dozwólże słudze twojemu powiedzieć słowo w uszy pana mojego, a niech się nie zapali gniew twój na sługę twojego; gdyżeś ty jako sam Faraon! ",
        "43_Chapter, 18_Verse": "Pan mój pytał sług swoich, mówiąc: Czyż macie ojca albo brata? ",
        "43_Chapter, 19_Verse": "I odpowiedzieliśmy panu naszemu: Mamy ojca starego, i chłopię starości młode; brat zaś jego umarł, a został sam po matce swojej, a ojciec jego pokochał go. ",
        "43_Chapter, 20_Verse": "Tedy rzekłeś do sług twoich: Sprowadźcie go do mnie, abym zwrócił oko moje na niego. ",
        "43_Chapter, 21_Verse": "I powiedzieliśmy panu naszemu: Nie może ten chłopiec opuścić ojca swojego - bo gdyby opuścił ojca swojego, - on by umarł. ",
        "43_Chapter, 22_Verse": "Tedy rzekłeś do sług twoich: Jeżeli nie znijdzie brat wasz najmłodszy z nami, to nie oglądać wam więcej oblicza mojego! ",
        "43_Chapter, 23_Verse": "I stało się, gdyśmy przyszli do sługi twego, do ojca mojego, powiedzieliśmy mu słowa pana naszego; ",
        "43_Chapter, 24_Verse": "I rzekł ojciec nasz: Wróćcie znowu i zakupcie nam cokolwiek żywności. ",
        "43_Chapter, 25_Verse": "I odpowiedzieliśmy: Nie możemy znijść; jeżeli będzie brat nasz najmłodszy z nami, to znijdziemy; gdyż nie możemy oglądać oblicza męża owego, jeżeli brat nasz najmłodszy nie będzie z nami. ",
        "43_Chapter, 26_Verse": "I rzekł sługa twój, ojciec mój do nas: Wam wiadomo, iż dwóch urodziła mi żona moja. ",
        "43_Chapter, 27_Verse": "I poszedł jeden odemnie, i rzekłem: zapewne rozszarpanym został; bo nie widziałem go dotychczas. ",
        "43_Chapter, 28_Verse": "A jeżeli zabierzecie i tego z przed oblicza mojego, a spotka go nieszczęście, strącicie tedy siwiznę moję w niedoli do grobu. ",
        "43_Chapter, 29_Verse": "A teraz, jeżelibym przyszedł do sługi twego, ojca mojego, a niebyło by z nami chłopięcia, - dusza zaś jego przywiązana do duszy jego, -  ",
        "43_Chapter, 30_Verse": "Wtedy zobaczywszy, że chłopięcia niema, - umrze; a strącą słudzy twoi siwiznę sługi twego, ojca naszego, w żałości do grobu. ",
        "43_Chapter, 31_Verse": "Sługa zaś twój poręczył za chłopca u ojca mojego mówiąc: Jeżeli go nie odprowadzę do ciebie, niechaj grzesznym będę przed ojcem moim po wszystkie dni. ",
        "43_Chapter, 32_Verse": "A teraz niech téż zostanie sługa twój miasto chłopca niewolnikiem pana mojego, a chłopiec niechaj pójdzie z braćmi swoimi! ",
        "43_Chapter, 33_Verse": "Bo jakże pójdę do ojca mojego, gdy chłopca tego zemną nie będzie? Niechaj nie zobaczę niedoli, która spotka ojca mojego!\" ",
        "44_Chapter, 0_Verse": "I nie mógł się Josef wstrzymać, wobec wszystkich, stojących przed nim, i zawołał: \"Wydalcie wszystkich odemnie!\" I nie został nikt przy nim, gdy się dał poznać Josef braciom swoim. ",
        "44_Chapter, 1_Verse": "I podniósł głos swój z płaczem: i usłyszeli Micrejczycy, i usłyszał dom Faraona. ",
        "44_Chapter, 2_Verse": "I rzekł Josef do braci swoich: \"Jam jest Josef. Czy jeszcze ojciec mój żyje?\" I nie mogli bracia jego odpowiedzieć mu, gdyż zlękli się przed nim. ",
        "44_Chapter, 3_Verse": "I rzekł Josef do braci swoich: \"Przystąpcie téż do mnie!\" I przystąpili. I rzekł: \"Jam jest Josef, brat wasz, coście sprzedali mnie do Micraim. ",
        "44_Chapter, 4_Verse": "Ale teraz nie smućcie się, i niech to przykrém nie będzie w oczach waszych, żeście mnie tu sprzedali: gdyż dla utrzymania was wysłał mnie Bóg przed wami. ",
        "44_Chapter, 5_Verse": "Bo oto już dwa lata głodu na ziemi, a jeszcze pięć lat, w których nie będzie ani orki, ani żniwa. ",
        "44_Chapter, 6_Verse": "Wysłał mnie tedy Bóg przed wami, abym przygotował wam ostój na ziemi, i utrzymał przy życiu waszych, dla wieloznaczącego ocalenia. ",
        "44_Chapter, 7_Verse": "I tak teraz nie wyście posłali mnie tutaj, lecz Bóg, który téż postanowił mnie ojcem Faraona i panem całego domu jego, i władcą w całym kraju Micraim. ",
        "44_Chapter, 8_Verse": "Spieszcie się, a idźcie do ojca mojego, i powiedzcie mu: Tak rzecze syn twój Josef: Postanowił mnie Bóg panem całego Micraimu, przyjdźże do mnie, nie zwlekaj. ",
        "44_Chapter, 9_Verse": "I osiędziesz w ziemi Goszen, a będziesz blisko mnie, - ty, i synowie twoi, i wnuki twoje, i trzody i bydło twoje, i wszystko co twoje. ",
        "44_Chapter, 10_Verse": "A będę cię żywił tam, - bo jeszcze pięć lat będzie głód; abyś nie zubożał ty i dom twój, i wszystko, co twoje. ",
        "44_Chapter, 11_Verse": "A oto, oczy wasze widzą i oczy brata mojego, Binjamina, że to usta moje przemawiają do was. ",
        "44_Chapter, 12_Verse": "Opowiecie téż ojcu mojemu o wszystkiej chwale mojej w Micraim, i o wszystkiém, coście widzieli, i pospieszycie się, i sprowadzicie ojca mojego tutaj.\" ",
        "44_Chapter, 13_Verse": "I padł na szyję Binjamina, brata swego, i płakał, a płakał téż Binjamin u szyi jego. ",
        "44_Chapter, 14_Verse": "I ucałował wszystkich braci swoich, i płakał, obejmując ich; poczem rozmawiali bracia jego z nim. ",
        "44_Chapter, 15_Verse": "A wieść rozniosła się w domu Faraona, i mówiono: Przybyli bracia Josefa! I było to przyjemném w oczach Faraona i w oczach sług jego. ",
        "44_Chapter, 16_Verse": "I rzekł Faraon do Josefa: \"Powiedz braciom swoim: Oto co wam uczynić, - objuczcie bydło wasze, a idźcie, udajcie się do ziemi Kanaan; ",
        "44_Chapter, 17_Verse": "I zabierzcie ojca waszego i rodziny wasze, i przyjdźcie do mnie; a oddam wam wybór ziemi Micraim, i będziecie pożywali tuk ziemi. ",
        "44_Chapter, 18_Verse": "A tyś umocowany! - Oto co wam czynić: Weźcie sobie z ziemi Micraim wozów dla dziatek i dla żon waszych, i przywieźcie ojca waszego, i przyjdźcie. ",
        "44_Chapter, 19_Verse": "A oko wasze niech nie żałuje sprzętów waszych, gdyż dobro całej ziemi Micraim waszém będzie.\" ",
        "44_Chapter, 20_Verse": "I uczynili tak synowie Israela; i dał im Josef wozy z polecenia Faraona, i dał im zapas na drogę. ",
        "44_Chapter, 21_Verse": "Wszystkim im dał przemienne szaty; a Binjaminowi dał trzysta srebrników i pięć przemiennych szat. ",
        "44_Chapter, 22_Verse": "A ojcu swojemu posłał również: dziesięć osłów, objuczonych dobrem Micraimu, i dziesięć oślic, objuczonych zbożem i chlebem i żywnością - dla ojca swego na drogę. ",
        "44_Chapter, 23_Verse": "I wyprawił braci swoich, i poszli; a rzekł do nich: \"Nie wadźcie się na drodze!\" ",
        "44_Chapter, 24_Verse": "I wyszli z Micraimu, i przybyli do ziemi Kanaan, do Jakóba, ojca swojego. ",
        "44_Chapter, 25_Verse": "I oznajmili mu, mówiąc: \"Jeszcze Josef żyje,\" i że on włada nad całą ziemią Micraim. I osłupiało serce jego; gdyż nie wierzył im. ",
        "44_Chapter, 26_Verse": "I powtórzyli mu wszystkie słowa Josefa, które mówił do nich; i zobaczył wozy, które przysłał Josef dla przewiezienia go; i ożył duch Jakóba, ojca ich. ",
        "44_Chapter, 27_Verse": "I rzekł Israel: \"Dosyć! Jeszcze Josef, syn mój żyje? pójdę, a obaczę go, zanim umrę.\" ",
        "45_Chapter, 0_Verse": "I wyruszył Israel ze wszystkiém co miał; i przybyli do Beer-Szeba, i złożył ofiary Bogu ojca swego, Ic'haka. ",
        "45_Chapter, 1_Verse": "I rzekł Bóg do Israela w widzeniach nocy tej i zawołał: \"Jakóbie, Jakóbie!\" I rzekł: \"Oto jestem!\" ",
        "45_Chapter, 2_Verse": "I rzekł: \"Jam Bóg, Bóg ojca twojego; nie obawiaj się zstąpić do Micraimu; gdyż narodem wielkim uczynię cię tam! ",
        "45_Chapter, 3_Verse": "Ja zstąpię z tobą do Micraim, i Ja téż cię wywiodę; a Josef położy rękę swą na oczy twoje!\" ",
        "45_Chapter, 4_Verse": "I ruszył Jakób z Beer-Szeba; i powieźli synowie Israela Jakóba, ojca swego, i dziatwę swą, i żony swoje, na wozach, które był posłał Faraon dla przewiezienia go. ",
        "45_Chapter, 5_Verse": "I zabrali bydło swoje i dobytek swój, który nabyli w ziemi Kanaan, i przybyli do Micraim, Jakób i całe potomstwo jego z nim. ",
        "45_Chapter, 6_Verse": "Synów swoich i wnuków swoich z sobą, córki swoje i wnuczki swoje, i całe potomstwo swoje sprowadził z sobą do Micraim. ",
        "45_Chapter, 7_Verse": "A oto imiona synów Israela, przybyłych do Micraim: Jakób i synowie jego: Pierworodny Jakóba Reuben. ",
        "45_Chapter, 8_Verse": "A synowie Reubena: Chanoch, i Fallu, i Checron, i Charmi. ",
        "45_Chapter, 9_Verse": "A synowie Szymeona: Jemuel, i Jamin, i Ohad, i Jachin, i Cochar, i Szaul, syn Kanaanejki. ",
        "45_Chapter, 10_Verse": "A synowie Lewiego: Gerszon, Kehath i Merari. ",
        "45_Chapter, 11_Verse": "A synowie Jehudy: Er, i Onan, i Szela, i Perec, i Zerach; ale umarł Er i Onan w ziemi Kanaanejskiej. A byli synowie Pereca: Checron i Chamul. ",
        "45_Chapter, 12_Verse": "A synowie Isachara: Thola, i Fuwa, i Job i Szymron. ",
        "45_Chapter, 13_Verse": "A synowie Zebuluna: Sered, i Elon i Jachleel. ",
        "45_Chapter, 14_Verse": "Oto synowie Lei, których urodziła Jakóbowi w Paddan-Aram, wraz z Diną, córką jego. Wszystkich dusz synów i córek jego, - trzydzieści i trzy. ",
        "45_Chapter, 15_Verse": "A synowie Gada: Cyfjon, i Chaggi, Szuny, i Ecbon, Eri, i Arodi i Areli. ",
        "45_Chapter, 16_Verse": "A synowie Aszera: Imna, i Iszwa, i Iszwi, i Berya i Serach, siostra ich; a synowie Beryi: Cheber i Malkiel. ",
        "45_Chapter, 17_Verse": "Oto synowie Zylpy, którą dał Laban Lei, córce swojej, a urodziła ich Jakóbowi; szesnaście dusz. ",
        "45_Chapter, 18_Verse": "Synowie Racheli, żony Jakóba: Josef i Binjamin. ",
        "45_Chapter, 19_Verse": "I urodzili się Josefowi (synowie) w ziemi Micraim, których urodziła mu Osnath, córka Poti-Fery, kapłana Onu: Menasze i Efraim. ",
        "45_Chapter, 20_Verse": "A synowie Binjamina: Bela, i Becher, i Aszbel, Gera i Naaman, Echi, i Rosz, Muppim, i Chuppim i Ard. ",
        "45_Chapter, 21_Verse": "Oto synowie Racheli, którzy się urodzili Jakóbowi; wszystkich dusz czternaście. ",
        "45_Chapter, 22_Verse": "A synowie Dana: Chuszym. ",
        "45_Chapter, 23_Verse": "A synowie Naftalego: Jachceel, i Guni, i Jecer i Szyllem. ",
        "45_Chapter, 24_Verse": "Oto synowie Bilhy, którą dał Laban Racheli, córce swojej, a urodziła ich Jakóbowi: wszystkich dusz siedm. ",
        "45_Chapter, 25_Verse": "Wszystkich dusz przybyłych z Jakóbem do Micraim, wyszłych z bioder jego, oprócz żon synów Jakóba, - wszystkich dusz było sześćdziesiąt i sześć. ",
        "45_Chapter, 26_Verse": "A synów Josefa, którzy mu się urodzili w Micraim - dusz dwie. Wszystkich dusz domu Jakóba przybyłych do Micraim było siedmdziesiąt. ",
        "45_Chapter, 27_Verse": "A Jehudę wysłał przed sobą do Josefa, aby mu wskazał drogę do Goszen. I przybyli do ziemi Goszen. ",
        "45_Chapter, 28_Verse": "I zaprzągł Josef wóz swój, i wyjechał na spotkanie Israela, ojca swojego, do Goszen; a gdy mu się ukazał, padł na szyję jego, i płakał u szyi jego długo. ",
        "45_Chapter, 29_Verse": "I rzekł Israel do Josefa: \"Teraz już mogę umrzeć po ujrzeniu oblicza twojego, że jeszcze żyjesz!\" ",
        "45_Chapter, 30_Verse": "I rzekł Josef do braci swoich, i do domu ojca swego: \"Pójdę i doniosę Faraonowi, i powiem mu: Bracia moi i dom ojca mojego, którzy byli w ziemi Kanaan, przybyli do mnie. ",
        "45_Chapter, 31_Verse": "A ci ludzie są pasterze trzód; gdyż hodownikami bydła zawsze byli, a trzody swoje i bydło swoje i wszystko, co do nich należy, sprowadzili. ",
        "45_Chapter, 32_Verse": "I będzie, gdy zawezwie was Faraon, i powie: Jakie zatrudnienie wasze? ",
        "45_Chapter, 33_Verse": "To powiecie: hodownikami bydła byli słudzy twoi od młodości naszej aż dotąd, - i my i ojcowie nasi; - abyście osiedli w ziemi Goszen; gdyż obrzydzeniem dla Micrejczyków jest każdy pasterz trzód.\" ",
        "46_Chapter, 0_Verse": "I przybył Josef i doniósł Faraonowi, i rzekł: \"Ojciec mój i bracia moi i trzody ich, i bydło ich, wszystko co do nich należy, przybyli z ziemi Kanaan, - a oto są w ziemi Goszen.\" ",
        "46_Chapter, 1_Verse": "I część braci swoich zabrał, pięciu mężów, i przedstawił ich Faraonowi. ",
        "46_Chapter, 2_Verse": "I rzekł Faraon do braci jego: \"Jakież zatrudnienie wasze?\" I odpowiedzieli Faraonowi: \"Pasterzami trzód są słudzy twoi, i my i ojcowie nasi.\" ",
        "46_Chapter, 3_Verse": "I rzekli do Faraona: \"Przemieszkiwać w kraju tym przybyliśmy, gdyż niema pastwiska dla trzód sług twoich, bo ciężkim głód w ziemi Kanaan; a teraz niechże osiądą słudzy twoi w ziemi Goszen!\" ",
        "46_Chapter, 4_Verse": "I rzekł Faraon do Josefa, mówiąc: \"Ojciec twój i bracia twoi przybyli do ciebie: ",
        "46_Chapter, 5_Verse": "Ziemia Micraim przed tobą jest; na wyborze ziemi usadów ojca twojego i braci twoich, niech osiądą w ziemi Goszen; a jeśli wiadomo ci, że są między nimi ludzie dzielni, to ustanowisz ich nadzorcami bydła mojego.\" ",
        "46_Chapter, 6_Verse": "I sprowadził Josef Jakóba, ojca swojego, i przedstawił go Faraonowi; i pobłogosławił Jakób Faraona. ",
        "46_Chapter, 7_Verse": "I rzekł Faraon do Jakóba: \"Ileż dni - lat życia twojego?\" ",
        "46_Chapter, 8_Verse": "I rzekł Jakób do Faraona: \"Dni-lat pielgrzymstwa mojego - sto trzydzieści lat; krótkie i smutne były dni - lata życia mojego, i nie doszły dni-lat życia ojców moich w dniach pielgrzymstwa ich.\" ",
        "46_Chapter, 9_Verse": "I pobłogosławił Jakób Faraona, i wyszedł z przed oblicza Faraona. ",
        "46_Chapter, 10_Verse": "I osiedlił Josef ojca swego i braci swoich, i nadał im posiadłość w ziemi Micraim, w wyborowej ziemi, w ziemi Rameses, jak rozkazał Faraon. ",
        "46_Chapter, 11_Verse": "I zaopatrywał Josef ojca swojego, i braci swoich, i cały dom ojca swego chlebem, stosownie do dziatwy. ",
        "46_Chapter, 12_Verse": "A chleba już nie było w całej ziemi, bo ciężkim był głód bardzo; i wycieńczona była ziemia Micraim i ziemia Kanaan z przyczyny głodu. ",
        "46_Chapter, 13_Verse": "I zebrał Josef wszystkie pieniądze, które się znajdowały w ziemi Micraim i w ziemi Kanaan za żywność, którą kupowali; i wniósł Josef pieniądze te do domu Faraona. ",
        "46_Chapter, 14_Verse": "Ale wyczerpały się pieniądze w ziemi Micraim i w ziemi Kanaan; i przybyli wszyscy Micrejczycy do Josefa, mówiąc: \"Daj nam chleba. Czemu mamy umierać przed tobą? Bo - nie staje pieniędzy!\" ",
        "46_Chapter, 15_Verse": "I rzekł Josef: \"Sprowadźcie bydło wasze, a dam wam za bydło wasze, jeżeli nie staje pieniędzy.\" ",
        "46_Chapter, 16_Verse": "I sprowadzili bydło swoje do Josefa; i dał im Josef chleba za konie, i za stada owiec, i za stada wołów, i za osły; - i wspierał ich chlebem za wszystko bydło ich w roku onym. ",
        "46_Chapter, 17_Verse": "I upłynął rok ów; i przyszli doń roku drugiego, i powiedzieli mu: \"Nie zataim przed panem naszym, że gdy wyczerpały się pieniądze, a stada bydła u pana naszego są, nie pozostało nic przed panem naszym, prócz ciała naszego i ziemi naszej. ",
        "46_Chapter, 18_Verse": "Czemu zamierać nam przed oczyma twojemi - i nam i ziemi naszej? Kup nas i ziemię naszę za chléb, a będziem my z ziemią naszą niewolnikami Faraona; tylko daj nasienia, abyśmy żyli, a nie pomarli, a ziemia nie spustoszała.\" ",
        "46_Chapter, 19_Verse": "I tak kupił Josef wszystką ziemię Micraim dla Faraona, bo sprzedali Micrejczycy, każdy pole swoje, gdyż wzmógł się między nimi głód. I dostała się ziemia Faraonowi. ",
        "46_Chapter, 20_Verse": "A lud przeniósł on do miast, od końca granic Micraimu, do końca jego. ",
        "46_Chapter, 21_Verse": "Tylko ziemi kapłańskiej nie kupił, gdyż udział wyznaczony był dla kapłanów przez Faraona, i żywili się wyznaczonym udziałem swoim, który dał im Faraon; przeto nie sprzedawali ziemi swojej. ",
        "46_Chapter, 22_Verse": "I rzekł Josef do ludu: \"Oto kupiłem dzisiaj was i ziemię waszę dla Faraona: oto macie ziarno, i zasiejcie ziemię. ",
        "46_Chapter, 23_Verse": "I będzie przy żniwie, oddacie piątą część Faraonowi, a cztery części zostaną wam na zasiew pól, i na pożywienie dla dziatwy waszej.\" ",
        "46_Chapter, 24_Verse": "I rzekli: \"Zachowałeś nas przy życiu! Niechaj znajdziemy łaskę w oczach pana naszego, i niechaj będziemy niewolnikami Faraona!\" ",
        "46_Chapter, 25_Verse": "I ustanowił to Josef za prawo aż do dnia dzisiejszego na ziemi Micraim: Faraonowi piąta część. Jedna tylko ziemia kapłanów nie dostała się Faraonowi. ",
        "46_Chapter, 26_Verse": "I osiadł Israel w ziemi Micraim, w krainie Goszen; i nabywali posiadłości w niej, i rozplenili się i rozmnożyli się wielce. ",
        "46_Chapter, 27_Verse": "I żył Jakób w ziemi Micraim siedmnaście lat; a było dni Jakóba, - lat życia jego, - sto czterdzieści i siedm lat. ",
        "46_Chapter, 28_Verse": "I zbliżył się czas Israela, aby umarł; i wezwał syna swego, Josefa, i rzekł do niego: \"Jeżelim téż znalazł łaskę w oczach twoich, połóżże rękę twoję pod biodro moje, i okaż mi miłość i wierność; nie chciej pochować mnie w Micraim! ",
        "46_Chapter, 29_Verse": "A gdy spocznę przy ojcach moich, wyniesiesz mnie z Micraim, i pochowasz mnie w grobie ich!\" I rzekł: \"Uczynię podług słowa twojego!\" ",
        "46_Chapter, 30_Verse": "I rzekł: \"Przysiąż mi!\" I przysiągł mu. I pokłonił się Israel w głowach łoża. ",
        "47_Chapter, 0_Verse": "I stało się po wypadkach tych, że doniesiono Josefowi: \"Oto ojciec twój zachorował!\" I zabrał obu synów ze sobą: Menaszę i Efraima. ",
        "47_Chapter, 1_Verse": "I oznajmiono Jakóbowi, mówiąc: \"Oto syn twój, Josef, przybył do ciebie!\" I wysilił się Israel, i usiadł na łożu. ",
        "47_Chapter, 2_Verse": "I rzekł Jakób do Josefa: \"Bóg Wszechpotężny objawił mi się w Luz, w ziemi Kanaan, i błogosławił mi. ",
        "47_Chapter, 3_Verse": "I rzekł do mnie: Oto rozplenię i rozmnożę cię i wywiodę z ciebie zbór narodów, i oddam ziemię tę potomstwu twojemu po tobie w posiadanie wieczne. ",
        "47_Chapter, 4_Verse": "A teraz dwaj synowie twoi, którzy ci się urodzili w ziemi Micraim, przed przybyciem mojém do ciebie, do Micraim, moimi oni: Efraim i Menasze jako Reuben i Szymeon będą mi. ",
        "47_Chapter, 5_Verse": "Dzieci wszakże, które urodzą się z ciebie, po nich, twoje będą: imieniem braci swoich nazywani będą w udziale ich. ",
        "47_Chapter, 6_Verse": "Ja zaś... gdy wracałem z Paddan, umarła mi Rachel w ziemi Kanaan, w drodze, gdy pozostała jeszcze przestrzeń ziemi, aby przybyć do Efraty; i pochowałem ją tam na drodze do Efraty, czyli Bet-Lechem.\" ",
        "47_Chapter, 7_Verse": "I spostrzegł Israel synów Josefa i rzekł: \"Któż ci są?\" ",
        "47_Chapter, 8_Verse": "I odpowiedział Josef ojcu swojemu: \"Synowie to moi, których dał mi tu Bóg.\" I rzekł: \"Przyprowadźcie ich do mnie, a pobłogosławię ich.\" ",
        "47_Chapter, 9_Verse": "A oczy Israela przytępiły się od starości; nie mógł dojrzeć. I przybliżył ich do niego, a on ucałował ich, i uściskał ich. ",
        "47_Chapter, 10_Verse": "I rzekł Israel do Josefa: \"Oglądać oblicza twojego nie spodziewałem się, a oto pokazał mi Bóg i potomstwo twoje!\" ",
        "47_Chapter, 11_Verse": "I usunął ich Josef od kolan jego, i pokłonił się twarzą ku ziemi. ",
        "47_Chapter, 12_Verse": "I wziął Josef obudwu, - Efraima prawą ręką swoją, po lewej Israela, a Menaszę lewą ręką swoją, po prawej Israela, - i przybliżył ich ku niemu. ",
        "47_Chapter, 13_Verse": "Ale wyciągnął Israel prawicę swoję, i położył ją na głowę Efraima, lubo był młodszy, a lewą rękę swoję na głowę Menaszy. Umyślnie przełożył ręce swoje, choć Menasze był pierworodnym. ",
        "47_Chapter, 14_Verse": "I błogosławił Josefowi i rzekł: \"Bóg, przed którego obliczem postępowali ojcowie moi, Abraham i Ic'hak, Bóg, który mnie prowadził od początku istnienia mojego aż do dnia obecnego, ",
        "47_Chapter, 15_Verse": "Anioł, który wybawił mnie od wszelkiego zła, niechaj błogosławi tym chłopiętom; niechaj mianowane będzie na nich imię moje i imię ojców moich, Abrahama i Ic'haka, i niechaj rozrosną się w mnóstwo w pośród ziemi!\" ",
        "47_Chapter, 16_Verse": "I zobaczył Josef, iż położyć chce ojciec jego rękę prawą swoję na głowę Efraima, i nie podobało się to w oczach jego; i ujął rękę ojca swojego, aby przenieść ją z głowy Efraima na głowę Menaszy. ",
        "47_Chapter, 17_Verse": "I rzekł Josef do ojca swego: \"Nie tak, ojcze mój! gdyż ten jest pierworodny; połóż prawicę twoję na głowę jego.\" ",
        "47_Chapter, 18_Verse": "Ale wzbraniał się ojciec jego, i rzekł: \"Wiem, synu mój, wiem! I z niego powstanie lud; i on będzie wielkim; wszakże brat jego młodszy większym będzie od niego, a ród jego będzie mnóstwem plemion.\" ",
        "47_Chapter, 19_Verse": "I błogosławił im w on dzień, mówiąc: \"Tobą błogosławić będzie Israel w słowach: \"Oby uczynił cię Bóg jako Efraima i jako Menaszę!\" I przełożył Efraima nad Menaszę. ",
        "47_Chapter, 20_Verse": "I rzekł Israel do Josefa: \"Oto ja umieram, a będzie Bóg z wami, i przywróci was do ziemi ojców waszych... ",
        "47_Chapter, 21_Verse": "Ja zaś daję ci udział jeden więcej niż braciom twoim, z tego, co zdobędę z ręki Emorejczyka mieczem moim i łukiem moim.\" ",
        "48_Chapter, 0_Verse": "I wezwał Jakób synów swoich i rzekł: \"Zbierzcie się a oznajmię wam, co spotka was w późnych czasach! ",
        "48_Chapter, 1_Verse": "Zgromadźcie się i posłuchajcie, synowie Jakóba, a słuchajcie Israela, ojca waszego! ",
        "48_Chapter, 2_Verse": "Reuben, pierworodny tyś mój, siła moja i pierwiastek mocy mojej! Pierwszeństwo byś miał w dostojeństwie i pierwszeństwo w potędze; ",
        "48_Chapter, 3_Verse": "Ale porywczość była jako powódź; pierwszeństwa mieć nie będziesz! Boś wstąpił na łoże ojca twojego; wtedy znieważyłeś łoże moje wysokie. ",
        "48_Chapter, 4_Verse": "Szymeon i Lewi to bracia: narzędziami rozboju miecze ich! ",
        "48_Chapter, 5_Verse": "W radę ich nie wnijdź duszo moja! Ze zborem ich nie łącz się sławo moja! Bo w gniewie swoim zabili męża, a w swywoli swej kaleczyli wołu. ",
        "48_Chapter, 6_Verse": "Przeklęty gniew ich, gdyż zawzięty, i zapalczywość ich, gdyż okrutna! Rozdzielę ich w Jakóbie, a rozproszę ich w Israelu. ",
        "48_Chapter, 7_Verse": "Jehudo! ciebie wysławiać będą bracia twoi; ręka twoja na karku wrogów twoich; korzyć się tobie będą synowie ojca twojego. ",
        "48_Chapter, 8_Verse": "Młody lwie Jehudo! Na zdobyczy, synu mój, wzrosłeś! Przykląkł, przyległ jako lew, jako lwica: któż pobudzi go? ",
        "48_Chapter, 9_Verse": "Nie ustąpi berło od Jehudy, ani buława z pomiędzy stóp jego, póki nie przyjdzie do Szylo, a jemu posłuszeńwo plemion! ",
        "48_Chapter, 10_Verse": "Uwiąże u winogradu osła swojego, a u łozy wyborowej źrebię oślicy swojej, wypierze w winie odzież swoję, a w soku winogron szatę swą. ",
        "48_Chapter, 11_Verse": "Iskrzących się oczu od wina, a białych zębów od mleka. ",
        "48_Chapter, 12_Verse": "Zebulun ku brzegom mórz się rozłoży i przy przystani okrętów, a jego krańce ku Cydonowi! ",
        "48_Chapter, 13_Verse": "Isachar osieł kościsty, wylega się między zagrodami! ",
        "48_Chapter, 14_Verse": "Upatrzył miejsce spoczynku, że dobre, i ziemię, że rozkoszna, i nachylił barki swe do dźwigania i poddał się daninie robotnika! ",
        "48_Chapter, 15_Verse": "Dan bronić będzie ludu swego, jako każde z pokoleń Israela. ",
        "48_Chapter, 16_Verse": "Niechaj będzie Dan wężem na drodze, żmiją na ścieżce, co kąsa pęciny rumaka, że pada jeździec jego wznak! ",
        "48_Chapter, 17_Verse": "Pomocy twojej wyglądam, o Boże! ",
        "48_Chapter, 18_Verse": "Gad, - najezdnicy napierać nań będą, ale on odeprze ich pięty! ",
        "48_Chapter, 19_Verse": "Od Aszera tłuste pokarmy, dostarczy on przysmaków królewskich. ",
        "48_Chapter, 20_Verse": "Naftali łania chyża, przemawia on słowami pięknemi. ",
        "48_Chapter, 21_Verse": "Rószczką płodną Josef, rószczką płodną nad zdrojem; latorośle jego rozkrzewiają się po za mur. ",
        "48_Chapter, 22_Verse": "I jątrzą go i strzelają nań i prześladują go łucznicy. ",
        "48_Chapter, 23_Verse": "Wszakże pozostaje w mocy łuk jego i giętkiemi są ramiona i ręce jego, z rąk Mocarza w Jakóbie, ztamtąd - od Pasterza, Opoki Israela! ",
        "48_Chapter, 24_Verse": "Od Boga ojca twojego, który ci téż pomoże, i od Wszechpotężnego, który cię pobłogosławi błogosławieństwy niebios z góry, błogosławieństwy głębi leżącej nizko, błogosławieństwy piersi i żywota! ",
        "48_Chapter, 25_Verse": "Błogosławieństwy ojca twojego, które przewyższają błogosławieństwa przodków moich po granice wzgórz odwiecznych! Niechaj one zstąpią na głowę Josefa i na ciemię wybrańca braci swoich! ",
        "48_Chapter, 26_Verse": "Binjamin wilk drapieżny: z rana pożera łup, wieczorem rozdziela zdobycz!\" ",
        "48_Chapter, 27_Verse": "Oto wszystkie dwanaście pokoleń Israela, i oto co powiedział im ojciec ich i błogosławił im, każdego błogosławieństwem jego błogosławił ich. ",
        "48_Chapter, 28_Verse": "I polecił im i rzekł do nich: \"Ja będę przyłączon do ludu mojego: pochowajcie mnie przy ojcach moich, w jaskini, co na polu Efrona Chitejczyka, -  ",
        "48_Chapter, 29_Verse": "W jaskini, co na polu Machpela, co naprzeciw Mamre w ziemi Kanaan, którą nabył Abraham wraz z polem od Efrona Chitejczyka na dziedziczny grób. ",
        "48_Chapter, 30_Verse": "Tam pochowano Abrahama i Sarę, żonę jego, tam pochowano Ic'haka i Ribkę, żonę jego, i tam pochowałem i Leę -  ",
        "48_Chapter, 31_Verse": "Nabywszy pole i jaskinię, która w niém od synów Cheta. ",
        "48_Chapter, 32_Verse": "I przestał Jakób polecać synom swoim i złożył nogi swe na łoże, i skonał; i przyłączon został do ludu swego. ",
        "49_Chapter, 0_Verse": "I padł Josef na oblicze ojca swego i płakał nad nim, i całował go. ",
        "49_Chapter, 1_Verse": "I rozkazał Josef sługom swym, lekarzom, zabalsamować ojca swego; i zabalsamowali lekarze Israela. ",
        "49_Chapter, 2_Verse": "I upłynęło mu czterdzieści dni - gdyż tyle dni upływa na balsamowaniu - i opłakiwali go Micrejczycy siedmdziesiąt dni. ",
        "49_Chapter, 3_Verse": "A gdy przeminęły dni płaczu po nim, rzekł Josef do domu Faraona, mówiąc: \"Jeżelim téż znalazł łaskę w oczach waszych, powiedzcież Faraonowi tak: ",
        "49_Chapter, 4_Verse": "Ojciec mój zaklął mnie, mówiąc: Oto, ja umieram; w grobie moim, którym wykopał sobie w ziemi Kanaan, tam pochowaj mnie! A teraz, chciałbym pójść i pochować ojca mojego, i powrócić!\" ",
        "49_Chapter, 5_Verse": "I rzekł Faraon: \"Idź, a pochowaj ojca twego, jako zaklął ciebie.\" ",
        "49_Chapter, 6_Verse": "I poszedł Josef, aby pochować ojca swego; i poszli z nim wszyscy słudzy Faraona, starsi domu jego, i wszyscy starsi ziemi Micraim. ",
        "49_Chapter, 7_Verse": "I cały dom Josefa i bracia jego, i dom ojca jego; tylko dzieci swoje i trzody swe, i rogaciznę swą zostawili w ziemi Goszen. ",
        "49_Chapter, 8_Verse": "Wyprawili się téż z nim i wozy i jezdni, tak, że poczet był bardzo wielki. ",
        "49_Chapter, 9_Verse": "I doszli oni do gumna Cierniowego, które po drugiej stronie Jardenu i urządzili tam żałobę wielką i ciężką bardzo; i obchodził po ojcu swym żałobę przez siedm dni. ",
        "49_Chapter, 10_Verse": "I ujrzeli mieszkańcy ziemi tej, Kanaanejczycy, żałobę w Gumnie Cierniowém i rzekli: \"Żałoba to ciężka u Micrejczyków!\" Przeto nazwano imię jego: Abel-Micraim, które po drugiej stronie Jardenu. ",
        "49_Chapter, 11_Verse": "Uczynili z nim tedy synowie jego, jako im był przykazał: ",
        "49_Chapter, 12_Verse": "Ponieśli go synowie jego do Kanaan i pochowali go w pieczarze na polu Machpela, którą był nabył Abraham wraz z polem na grób dziedziczny od Efrona Chitejczyka naprzeciw Mamre. ",
        "49_Chapter, 13_Verse": "I wrócił Josef do Micraim, - on i bracia jego, i wszyscy, którzy poszli z nim dla pochowania ojca jego - gdy pochował ojca swego. ",
        "49_Chapter, 14_Verse": "A widząc bracia Josefa, że umarł ojciec ich, rzekli: \"Cóż, jeżeli znienawidzi nas Josef i odda nam wszystko zło, któreśmy mu wyrządzili?\" ",
        "49_Chapter, 15_Verse": "I wysłali do Josefa tak: \"Ojciec twój nakazał przed śmiercią swoją, mówiąc: ",
        "49_Chapter, 16_Verse": "Tak powiecie Josefowi: Proszę cię, chciejże przebaczyć winę braci twoich i grzech ich, że zło wyrządzili ci! A teraz przebaczże winę sług Boga ojca twojego!\" I zapłakał Josef gdy tak przemówiono do niego. ",
        "49_Chapter, 17_Verse": "Poszli tedy i bracia sami, i upadli przed nim i rzekli: \"Otośmy niewolnikami twoimi!\" ",
        "49_Chapter, 18_Verse": "I rzekł do nich Josef: \"Nie obawiajcie się, bo czyż ja w miejscu Boga? ",
        "49_Chapter, 19_Verse": "Jakkolwiek umyśliliście zło na mnie, Bóg umyślił to na dobre, aby sprowadzić to, co dziś się stało: aby zachować życie ludu licznego. ",
        "49_Chapter, 20_Verse": "I tak nie obawiajcie się! Ja będę żywił was i dziatwę waszę.\" I pocieszał ich, i przemawiał do serca ich. ",
        "49_Chapter, 21_Verse": "I został Josef w Micraim, - on i dom ojca jego. I żył Josef sto dziesięć lat. ",
        "49_Chapter, 22_Verse": "I widział Josef u Efraima dzieci trzeciego pokolenia; synowie téż Machira, syna Menaszy, zrodzili się na kolanach Josefa. ",
        "49_Chapter, 23_Verse": "I rzekł Josef do braci swoich: \"Ja umieram; ale Bóg wspomni was i wyprowadzi was z ziemi tej, do ziemi, którą zaprzysiągł Abrahamowi, Ic'hakowi, i Jakóbowi.\" ",
        "49_Chapter, 24_Verse": "I zaklął Josef synów Israela, i rzekł: \"Wspomnieć wspomni Bóg was, a wtedy wyniesiecie kości moje ztąd!\" ",
        "49_Chapter, 25_Verse": "I umarł Josef w wieku stu dziesięciu lat, i nabalsamowano go, i złożono do skrzyni w Micraim. "
    },
    "meta": "Chapter-Verse",
    "work": "Genesis"
}