{
    "text": {
        "0_Chapter, 0_Verse": "خداوند در ابتدا آسمان و زمین را آفرید.",
        "0_Chapter, 1_Verse": "و زمین تهی و بایر و تاریكی بر سطح آب‌های اولیه (لُجه) بود و باد عظیمی بر سطح آبها موج می‌زد.",
        "0_Chapter, 2_Verse": "خداوند گفت: روشنایی شود، روشنایی شد.",
        "0_Chapter, 3_Verse": "خداوند، روشنایی را دید كه خوب است، خداوند بین روشنایی و تاریكی جدایی انداخت.",
        "0_Chapter, 4_Verse": "خداوند، روشنایی را روز نام نهاد و تاریكی را شب نامید. شام گشت و بامداد شد، (مقیاس) یك روز.",
        "0_Chapter, 5_Verse": "خداوند گفت: در میان آبها طبقه(ی فضا) باشد و جداكننده‌ی بین آبها و آبها گردد.",
        "0_Chapter, 6_Verse": "خداوند طبقه(ی فضا) را ساخت و بین آبهایی كه زیر طبقه(ی فضا) و آبهایی كه در بالای طبقه(ی فضا) است جدایی انداخت، چنین شد.",
        "0_Chapter, 7_Verse": "خداوند طبقه‌(ی فضا) را آسمان نام نهاد. شام گشت بامداد شد روز دوم.",
        "0_Chapter, 8_Verse": "خداوند گفت: آبها در زیر آسمان در یك جا جمع گشته و خشكی دیده شود. چنین شد.",
        "0_Chapter, 9_Verse": "خداوند آن خشكی را قاره نام نهاد و محل تجمع آبها را دریاها نام نهاد. خداوند دید كه خوب است.",
        "0_Chapter, 10_Verse": "خداوند گفت زمین گیاه فراوان برویاند، گیاهی كه بذرآور باشد، درخت میوه روی زمین میوه‌ی نوع خودش را بدهد كه بذرش در خودش باشد. چنین شد.",
        "0_Chapter, 11_Verse": "زمین نبات، گیاه بذرآور به نوع خود و درخت میوه‌دهنده‌ای كه بذر نوع خودش در آن باشد بیرون آورد. خداوند دید كه خوب است.",
        "0_Chapter, 12_Verse": "شام گشت، بامداد شد، روز سوم.",
        "0_Chapter, 13_Verse": "خداوند گفت: برای جدایی انداختن بین روز و شب منابع روشنایی در طبقه‌ی (فضا) آسمان باشد و موجد علایم و زمان‌ها و روزها و سالها شود.",
        "0_Chapter, 14_Verse": "منابع روشنایی برای روشنایی دادن بر زمین در طبقه‌ی (فضا) آسمان باشد. چنین شد.",
        "0_Chapter, 15_Verse": "خداوند دو منبع روشنایی بزرگ را درست كرد، منبع روشنایی بزرگ‌تر را برای حكومت در روز و منبع روشنایی كوچكتر را برای حكومت در شب و (همچنین) ستارگان را.",
        "0_Chapter, 16_Verse": "خداوند آن‌ها را برای روشنایی دادن بر زمین در طبقه‌ی (فضای) آسمان قرار داد ... .",
        "0_Chapter, 17_Verse": "و برای حكومت كردن در روز و شب و برای جداسازی بین روشنایی و بین تاریكی. خداوند دید كه خوب است.",
        "0_Chapter, 18_Verse": "شام گشت و بامداد شد، روز چهارم.",
        "0_Chapter, 19_Verse": "خداوند گفت: آبها، به فراوانی جنبنده‌ی زنده بوجود آورند و پرنده بالای زمین برسطح طبقه‌(ی فضا)ی آسمان پرواز كند.",
        "0_Chapter, 20_Verse": "خداوند نهنگ‌های بزرگ را آفرید و هر موجود زنده‌ی جنبنده‌ای كه آب‌ها موجب تكثیر انواع آن‌ها شدند و هر پرنده‌ی بالدار را بنوعش (آفرید). خداوند دید كه نیكوست.",
        "0_Chapter, 21_Verse": "خداوند آن‌ها را بركت كرد و گفت: بارور گردید و زیاد شوید و آبها را در دریاها پركنید و پرنده در زمین زیاد شود.",
        "0_Chapter, 22_Verse": "شام گشت، بامداد شد، روز پنجم.",
        "0_Chapter, 23_Verse": "خداوند گفت: زمین موجود جاندار به نوع خود؛ چارپا و خزنده و حیوان وحشی زمینی به نوع خود، بیرون دهد. چنین شد.",
        "0_Chapter, 24_Verse": "خداوند (بدین طریق) حیوان وحشی زمینی به نوع خود و چارپا به نوع خود و هر خزنده‌ی خاكی به نوع خودش را بوجود آورد. خداوند دید كه خوب است.",
        "0_Chapter, 25_Verse": "خداوند گفت: آدم را به شكل و شبیه خودمان (از نظر معنوی) درست كنیم تا بر ماهی دریا و بر پرنده‌ی آسمان و بر چارپا و بر تمام زمین و بر هر جنبنده‌ای كه بر روی زمین می‌جنبد، فرمانروایی كند.",
        "0_Chapter, 26_Verse": "خداوند آدم را به شكل خود (یعنی) او را به شكل (معنوی) خداوند آفرید. آن‌ها را مذكر و مؤنث آفرید.",
        "0_Chapter, 27_Verse": "خداوند آن‌ها را بركت داد. خداوند به ایشان گفت بارور گردید و زیاد شوید و زمین را پر كرده تصرفش كنید و بر ماهی دریا و بر پرنده‌ی آسمان و بر هر جانداری كه روی زمین می‌جنبد فرمانروایی كنید.",
        "0_Chapter, 28_Verse": "خداوند گفت: اینك هر گیاه بذر داری را كه بر سطح تمام زمین است و هر درختی را كه در آن میوه‌ی درختی بذرآور وجود دارد به شما دادم. برای شما خوردنی باشد.",
        "0_Chapter, 29_Verse": "و برای هر درنده‌ی زمینی و برای هر پرنده‌ی آسمان و برای هر جنبده‌ی روی زمین كه جان دارد هر گیاه‌ سبزی خوراك باشد. چنین شد.",
        "0_Chapter, 30_Verse": "خداوند دید كه اینك آنچه را درست كرد، بسیار خوب است. شام گشت بامداد شد روز ششم.",
        "1_Chapter, 0_Verse": "(كار) آسمان و زمین و تمام متعلقاتشان پایان پذیرفت.",
        "1_Chapter, 1_Verse": "خداوند كارش را در روز هفتم خاتمه داده بود. روز هفتم تمام كارهایش را (كه انجام داده بود) تعطیل كرد.",
        "1_Chapter, 2_Verse": "خداوند روز هفتم را بركت كرد و آن را مقدس نمود زیرا در آن (روز) خداوند از تمام كارش كه برای ساختن آفریده بود دست برداشت.",
        "1_Chapter, 3_Verse": "تاریخچه‌ی پیدایش زمین و آسمان به‌هنگام آفریده شدنشان در روزی كه خداوند خالق آسمان و زمین را می‌ساخت از این قرار است.",
        "1_Chapter, 4_Verse": "هنوز هیچ بوته‌ی صحرا در زمین نبود و هیچ گیاه مزرعه‌ای نروییده بود، زیرا خداوند خالق (باران) بر زمین نبارانیده بود و برای كشت و زرع زمین، آدمی نبود.",
        "1_Chapter, 5_Verse": "و بخار از زمین بالا می‌آمد و تمام سطح زمین را آبیاری می‌كرد.",
        "1_Chapter, 6_Verse": "خداوند خالق، آدم را از خاك زمین بوجود آورد و در بینی‌اش روح زندگی دمید و آدم جاندار شد.",
        "1_Chapter, 7_Verse": "خداوند خالق در طرف شرق عدن باغی بنیاد نمود و آدمی را كه بوجود آورده بود در آن جای داد.",
        "1_Chapter, 8_Verse": "خداوند خالق هر (نوع) درخت خوش منظر و خوش خوراك را از خاك رویانید و (همین‌طور) درخت زندگی را، و درخت معرفت نیك و بد را در میان باغ (رویانید).",
        "1_Chapter, 9_Verse": "و نهری برای آبیاری آن باغ از عدن خارج شده از آنجا منشعب می‌گشت و چهار شعبه می‌شد.",
        "1_Chapter, 10_Verse": "نام یكی از آن‌ها پیشُون است كه تمام سرزمین حَویلا را كه در آنجا طلا یافته می‌شود، دور می‌زند.",
        "1_Chapter, 11_Verse": "و طلای آن سرزمین خوب است. آنجا بلور و سنگ عقیق (نیز) هست.",
        "1_Chapter, 12_Verse": "نام نهر دوم گیحُون است كه تمام سرزمین كوش را دور می‌زند.",
        "1_Chapter, 13_Verse": "و نام نهر سوم حیدِقِل (دجد) است كه به شرق آشور می‌رود و نهر چهارمی پِرات (فرات) است.",
        "1_Chapter, 14_Verse": "خداوند خالق، آدم را گرفته و او را در باغ عَدن گذاشت تا در آن كار كرده و آن‌را محافظت نماید.",
        "1_Chapter, 15_Verse": "خداوند خالق به آدم چنین فرمان داد: از هر درخت باغ حتماً (می‌توانی) بخوری.",
        "1_Chapter, 16_Verse": "و از درخت معرفت نیك و بد نخور چون روزی كه از آن بخوری، خواهی مرد.",
        "1_Chapter, 17_Verse": "خداوند خالق گفت: تنها بودن آدم خوب نیست، كمكی در مقابلش درست كنم.",
        "1_Chapter, 18_Verse": "خداوند خالق هر حیوان صحرا و هر پرنده‌ی آسمان را از خاك ایجاد كرده بود پیش آدم آورد تا ببیند به هر كدام چه نامی خواهد داد و هر نامی كه آدم بر هركدام نهاد نام جاندار همان باشد.",
        "1_Chapter, 19_Verse": "آدم بر هر چارپا و هر پرنده‌ی آسمان و بر تمام حیوانات صحرا نام نهاد ولی آدم، كمكی در مقابل خود نیافت.",
        "1_Chapter, 20_Verse": "خداوند خالق به آدم خوابی سنگین مستولی ساخت تا به خواب رفت، یكی از دنده‌هایش را برداشت و به جایش گوشت پر كرد.",
        "1_Chapter, 21_Verse": "خداوند خالق از آن دنده‌ای كه از آدم برداشته بود، زنی ساخت و او را نزد آدم آورد.",
        "1_Chapter, 22_Verse": "آدم گفت: این بار استخوانی از استخوان‌هایم و گوشتی از گوشتم است. این (موجود) زن نامیده شود چون كه از مرد برداشته شده است.",
        "1_Chapter, 23_Verse": "از این جهت مرد پدر و مادر خود را رها كرده به زنش بپیوندد و یك تن حساب شوند.",
        "1_Chapter, 24_Verse": "آدم و زنش هر دو برهنه بودند و شرمنده نمی‌شدند.",
        "2_Chapter, 0_Verse": "مار كه از همه‌ی حیوانات صحرا كه خداوند خالق درست كرده بود، مكارتر بود، به زن گفت: آیا خداوند گفته است كه از هیچ درختی از این باغ نخورید؟",
        "2_Chapter, 1_Verse": "زن به مار گفت: از میوه‌ی درخت این باغ می‏خوریم.",
        "2_Chapter, 2_Verse": "اما خداوند گفته است از میوه‌ی آن درختی كه در میان این باغ است،‌ نخورید و آن را لمس نكنید مبادا بمیرید.",
        "2_Chapter, 3_Verse": "مار به زن گفت: حتماً نخواهید مرد.",
        "2_Chapter, 4_Verse": "چون‏كه خداوند می‏داند روزی كه از آن بخورید، چشمانتان باز می‌شود و مانند خداوند تشخیص دهنده‌ی نیك و بد خواهید شد.",
        "2_Chapter, 5_Verse": "زن دید كه آن درخت برای خوراك نیكو و برای چشم‌ها هوس‌انگیز است و آن درخت برای معرفت‌دارشدن، پسندیده است. از میوه‌ی آن گرفت و خورد، به شوهرش هم كه در كنارش بود داد و او خورد.",
        "2_Chapter, 6_Verse": "چشمان هردو گشوده شده دانستند كه عریانند و برگ‌های انجیر را به هم دوخته وسیله‌ی ستر عورت برای خویشتن ساختند.",
        "2_Chapter, 7_Verse": "آدم و زنش صدای خداوند خالق را كه به سوی مغرب در آن باغ پخش می‌شد، شنیده از حضور خداوند خالق، در میان درختی در باغ پنهان شدند.",
        "2_Chapter, 8_Verse": "خداوند خالق آدم را صدا زده به وی گفت: كجایی؟",
        "2_Chapter, 9_Verse": "گفت صدایت را در باغ شنیدم ترسیدم، چون‏كه عریان هستم پنهان گشتم.",
        "2_Chapter, 10_Verse": "گفت كی تورا مطلع نمود كه عریان هستی؟ آیا از درختی كه خوردن آن را به تو نهی كردم، خوردی؟",
        "2_Chapter, 11_Verse": "آدم گفت؛ زنی كه در كنار من نهادی از آن درخت به من داد و خوردم.",
        "2_Chapter, 12_Verse": "خداوند خالق، به زن گفت این چه كاری است كه كردی؟ زن گفت مار فریبم داد و خوردم.",
        "2_Chapter, 13_Verse": "خداوند خالق، به مار گفت چون‏كه این كار را كردی در میان تمام چهارپایان و در میان تمام حیوانات وحشی صحرا ملعونی. بر شكمت راه خواهی رفت و تمام روزگار زندگیت خاك خواهی خورد.",
        "2_Chapter, 14_Verse": "بین تو و زن و بین نسل تو و نسلش كینه ایجاد می‌كنم. او (نسل زن) سر تو را خواهد كوبید و تو پاشنه‌اش را خواهی گزید.",
        "2_Chapter, 15_Verse": "به زن گفت: حتماً رنج و درد بارداری تو را زیاد خواهم كرد. فرزندان را با رنج بزایی و اشتیاق تو به شوهرت خواهد بود و او بر تو تسلط خواهد داشت.",
        "2_Chapter, 16_Verse": "و به آدم گفت چون به حرف زنت گوش دادی و از آن درختی كه دستور داده گفتم نخوری، خوردی زمین به خاطر تو ملعون است. تمام عمرت با رنج از (محصول) آن خواهی خورد.",
        "2_Chapter, 17_Verse": "و خار و خس برایت خواهد رویانید و گیاه صحرا را خواهی خورد.",
        "2_Chapter, 18_Verse": "تا برگشتنت به خاك كه از آن گرفته شده‌ای با عرق پیشانیت نان خواهی خورد. زیرا خاك هستی و به خاك برخواهی گشت.",
        "2_Chapter, 19_Verse": "آدم، نام زنش را حوا گذاشت، چون او مادر هر (انسان) زنده‌ای است.",
        "2_Chapter, 20_Verse": "خداوند خالق برای آدم و زنش پیراهن‌های پوستی درست كرده آن‏ها را پوشانید.",
        "2_Chapter, 21_Verse": "خداوند خالق گفت اینك آدم مانند فردی شده است كه از او تشخیص نیك و بد برآید. می‏رود كه دستش را دراز كند و از درخت زندگی هم بردارد و بخورد و تا ابد زنده باشد.",
        "2_Chapter, 22_Verse": "خداوند خالق، برای كشت و زرع خاكی كه (آدم) از آن گرفته شده بود، او را از باغ عدن اخراج كرد.",
        "2_Chapter, 23_Verse": "آدم را اخراج كرد و كروبیان و تیغه‌ی شمشیر چرخان را در شرق باغ عدن قرار داد تا راه درخت زندگی را محافظت كنند.",
        "3_Chapter, 0_Verse": "و آدم با حوا زنش هم‌بستر شد و حوا حامله شد و قَیین (قابیل) را زایید و گفت با (كمك) خداوند، مردی به‌دست آوردم.",
        "3_Chapter, 1_Verse": "بار دیگر هِوِل (هابیل) برادر او را زایید. هِوِل (هابیل) چوپان گوسفند و قَیین (قابیل) كشاورز زمین شد.",
        "3_Chapter, 2_Verse": "در پایان سال بود كه قَیین (قابیل) از میوه‌ی زمین برای خداوند هدیه آورد.",
        "3_Chapter, 3_Verse": "و هِوِل (هابیل) هم از نخست‌زاده‌های گوسفندانش و از بهترینشان (هدیه) آورد و خداوند به هِوِل (هابیل) و هدیه‌اش توجه نمود.",
        "3_Chapter, 4_Verse": "و به قَیین (قابیل) و به هدیه‌اش توجه ننمود. قَیین (قابیل) بسیار خشمگین و سرافكنده شد.",
        "3_Chapter, 5_Verse": "خداوند به قَیین (قابیل) گفت چرا خشمگین شدی و چرا سرافكنده گشتی؟",
        "3_Chapter, 6_Verse": "مگر نه اینست كه اگر خوبی كنی، سربلندی و اگر خوبی نكنی، گناه در كمین تو خواهد بود؟ و اشتیاق او به توست و تو سمت بزرگی را حفظ خواهی كرد.",
        "3_Chapter, 7_Verse": "قَیین (قابیل) با هِوِل (هابیل) برادرش گفتگو می‌كرد. واقع شد هنگامی كه در صحرا بودند قَیین (قابیل) بر هِوِل (هابیل) برادرش قیام كرد و وی را كشت.",
        "3_Chapter, 8_Verse": "خداوند به قَیین (قابیل) گفت: هِوِل (هابیل) برادرت كجاست؟ گفت: \"نمی‌دانم مگر من نگهبان برادرم هستم؟\"",
        "3_Chapter, 9_Verse": "گفت: \"چه كردی؟\" صدای خون‌های برادرت (منظور از خون هِوِل (هابیل) و نسلی است كه از او پدید می‌آمده است) از زمین به سوی من فریاد برمی‌آورد.",
        "3_Chapter, 10_Verse": "و حال تو از زمینی كه دهانش را گشود تا خون‌های برادرت را از دستت بگیرد، ملعون‌تر هستی.",
        "3_Chapter, 11_Verse": "هرگاه زمین را كشت و زرع كنی دیگر قوتش را به تو ندهد. بر روی زمین آواره و سرگردان باشی.",
        "3_Chapter, 12_Verse": "قَیین (قابیل) به خداوند گفت: \"آیا گناه من آنقدر بزرگ است كه قابل عفو نمی‌باشد؟\"",
        "3_Chapter, 13_Verse": "اینك مرا از روی سطح زمین راندی و از حضورت پنهان خواهم ماند و در جهان آواره و سرگردان خواهم بود. طوری خواهد بود كه هركس پیدایم كند مرا خواهد كشت.",
        "3_Chapter, 14_Verse": "خداوند به او گفت (نظر به اینكه توبه كرد) هركس قاتل قَیین (قابیل) باشد هفت چندان انتقام دهد. خداوند برای قَیین (قابیل) علامتی قرار داد كه هركس پیدایش كند او را نكشد.",
        "3_Chapter, 15_Verse": "قَیین (قابیل) از حضور خداوند خارج شد و در سرزمین نُود (سرزمین آوارگی) در شرق عدن ساكن شد.",
        "3_Chapter, 16_Verse": "قَیین (قابیل) با زنش هم‌بستر شد و (زنش) حامله گشت، حَنُوخ را زایید. شهری را بنا كرد و نام آن شهر را مانند نام پسرش حَنُوخ خواند.",
        "3_Chapter, 17_Verse": "برای حَنُوخ، عیراد متولد شد و عیراد، مِحویائِل را به دنیا آورد و مِحی‌یائِل، مِتوشائِل را به دنیا آورد و مِتوشائِل، لِمِخ را به دنیا آورد.",
        "3_Chapter, 18_Verse": "لِمِخ برای خود دو زن گرفت، نام اولی عادا و نام دومی صیلا بود.",
        "3_Chapter, 19_Verse": "عادا، یاوال را زایید. او بنیان‌گزار خیمه‌نشینان و مواشی‌داران بود.",
        "3_Chapter, 20_Verse": "نام برادرش یووال بود. وی پدر تمام نوازندگان چنگ و نی بود.",
        "3_Chapter, 21_Verse": "و صیلا هم تَوول قَیین، تیزكننده‌ی افزار مسی و آهنی را زایید و خواهر تَوول قَیین، نَعما بود.",
        "3_Chapter, 22_Verse": "لِمِخ به زنانش گفت: عادا و صیلا حرف مرا بشنوید، ای زنان لِمِخ به سخن من گوش دهید، مگر من مردی را با مجروح كردن یا كودكی را با ضربه‌ واردآوردن، كشته‏ام؟",
        "3_Chapter, 23_Verse": "هنگامی‌كه قَیین (قابیل) (قاتل عمد) هفت چندان مورد انتقام قراربگیرد آیا لِمِخ (بیگناه) باید هفتاد و هفت چندان؟ (عقوبت بكشد).",
        "3_Chapter, 24_Verse": "آدم بار دیگر با زنش هم‌بستر شد. زنش پسری زایید، نامش را شِت خواند، چون‏كه (گفت) خداوند نسل دیگری به جای هِوِل (هابیل)، كه قَیین (قابیل) او را كشت برای من پدید آورد.",
        "3_Chapter, 25_Verse": "برای شِت هم پسری به دنیا آمد. اسمش را اِنُوش نامید. از آنوقت شروع شد (كه بر هر چیز و هركس) نام خدا را بگذارند (تا خاص بودن نام خداوند را باطل كنند).",
        "4_Chapter, 0_Verse": "این كتاب تاریخچه‌ی خانواده‌ی آدم است. در روزی كه خداوند، آدم را آفرید او را به شكل (معنوی) خداوند درست كرد.",
        "4_Chapter, 1_Verse": "آن‏ها را مذكر و مؤنث آفرید. بركتشان كرد. نام آن‏ها را در روز آفرینششان، آدم نهاد.",
        "4_Chapter, 2_Verse": "آدم صد و سی سال زندگی كرده بود كه (پسری) به شكل و تركیب خود بوجود آورد و نامش را شِت گذاشت.",
        "4_Chapter, 3_Verse": "آدم بعد از به دنیا آوردن شِت، هشتصد سال زندگی کرد. و پسران و دخترانی به وجود آورد.",
        "4_Chapter, 4_Verse": "تمام مدتی كه آدم زیست، نهصد و سی سال بود و درگذشت.",
        "4_Chapter, 5_Verse": "شِت صد و پنج سال زندگی كرد و اِنُوش را به دنیا آورد.",
        "4_Chapter, 6_Verse": "شِت بعد از به دنیا آوردن اِنُوش، هشتصد و هفت سال زندگی كرد و پسران و دخترانی بوجود آورد.",
        "4_Chapter, 7_Verse": "تمام عمر شِت نهصد و دوازده سال بود و درگذشت.",
        "4_Chapter, 8_Verse": "اِنُوش نود سال زندگی كرد و قِنان را بدنیا آورد.",
        "4_Chapter, 9_Verse": "اِنُوش بعد از به دنیا آوردن قِنان، هشتصد و پانزده سال زندگی کرد و پسران و دخترانی بوجود آورد.",
        "4_Chapter, 10_Verse": "تمام عمر اِنُوش نهصد و پنج سال بود و درگذشت.",
        "4_Chapter, 11_Verse": "قِنان هفتاد سال زندگی كرد و مِحَلَلئِل را به دنیا آورد.",
        "4_Chapter, 12_Verse": "قِنان بعد از به دنیا آوردن مِحَلَلئِل، هشتصد و چهل سال زندگی كرد و پسران و دخترانی بوجود آورد.",
        "4_Chapter, 13_Verse": "تمام عمر قِنان نهصد و ده سال بود و درگذشت.",
        "4_Chapter, 14_Verse": "مِحَلَلئِل شصت و پنج سال زندگی كرد و یرِد را به دنیا آورد.",
        "4_Chapter, 15_Verse": "مَحَلَلئِل بعد از به دنیا آوردن یرِد، هشتصد و سی سال زندگی كرد و پسران و دخترانی به وجود آورد.",
        "4_Chapter, 16_Verse": "تمام عمر مِحَلَلئِل هشتصد و نود و پنج سال بود و درگذشت.",
        "4_Chapter, 17_Verse": "یرِد صد و شصت و دو سال زندگی كرد و حَنُوخ را به دنیا آورد.",
        "4_Chapter, 18_Verse": "یرِد بعد از به دنیا آوردن حَنُوخ، هشتصد سال زندگی كرد و پسران و دخترانی بوجودآورد.",
        "4_Chapter, 19_Verse": "تمام عمر یرِد نهصد و شصت و دو سال بود و درگذشت.",
        "4_Chapter, 20_Verse": "حَنُوخ شصت و پنج سال زندگی كرد و مِتوشِلَح را به دنیا آورد.",
        "4_Chapter, 21_Verse": "حَنُوخ بعد از به دنیا آورد مِتوشِلَح، سیصد سال با خداوند سلوك كرد و پسران و دخترانی بوجود آورد.",
        "4_Chapter, 22_Verse": "تمام عمر حَنُوخ سیصد و شصت و پنج سال بود.",
        "4_Chapter, 23_Verse": "حَنُوخ با خداوند سلوك كرد، ناپدید شد، زیرا خداوند او را برد.",
        "4_Chapter, 24_Verse": "مِتوشِلَح صد و هشتاد و هفت سال زندگی كرد و لِمِخ را به دنیا آورد.",
        "4_Chapter, 25_Verse": "مِتوشِلَح بعد از به دنیا آوردن لِمِخ، هفتصد و هشتاد و دو سال زندگی كرد و پسران و دخترانی بوجود آورد.",
        "4_Chapter, 26_Verse": "تمام عمر مِتوشِلَح نهصد و شصت و نه سال بود و درگذشت.",
        "4_Chapter, 27_Verse": "لِمِخ صد و هشتاد و دو سال زندگی کرد و پسری به دنیا آورد.",
        "4_Chapter, 28_Verse": "اسمش را نُوئَح (نوح) نامید و گفت كه این (فرزند)، ما را از عمل و رنج دستمان كه به سبب زمینی است كه خداوند لعنتش كرد، تسلی خواهد بخشید.",
        "4_Chapter, 29_Verse": "لِمِخ بعد از به دنیا آوردن نُوئَح (نوح)، پانصد و نود و پنج سال زندگی كرد و پسران و دخترانی بوجود آورد.",
        "4_Chapter, 30_Verse": "تمام عمر لِمِخ هفتصد و هفتاد و هفت سال بود و درگذشت.",
        "4_Chapter, 31_Verse": "نُوئَح (نوح) پانصد سال داشت. نُوئَح، شِم و حام و یفِت را به دنیا آورد.",
        "5_Chapter, 0_Verse": "واقع شد زمانی‌كه (نسل) آدم بر روی زمین شروع به زیاد شدن نمود و برای آن‏ها دخترانی به دنیا آمدند.",
        "5_Chapter, 1_Verse": "قدرتمندان دیدند كه دختران آدم نیكو هستند هر كدام را كه انتخاب می‌كردند به زور می‌گرفتند.",
        "5_Chapter, 2_Verse": "خداوند گفت این آدمی كه روح من در او دمیده شده پایدار نمی‌ماند چونكه وی بشر متجاوز است. 120سال دوام خواهد آورد (شاید توبه كند).",
        "5_Chapter, 3_Verse": "در آن روزگار (كه مردم متجاوز شدند) و همچنین بعد از آن كه قدرتمندان با دختران آدم آمیزش كردند و بچه‌هایی برایشان متولد شدند (یعنی در طی 120 سال مهلت قبل از حدوث طوفان) همیشه جباران در دنیا بوده‌اند كه (با اخطار هم توبه نكردند و در بدی) شهرت داشتند.",
        "5_Chapter, 4_Verse": "خداوند دید بدی (نسل) آدم در جهان زیاد است و تمام تمایل نفسانی و افكار درونی او، در تمام مدت عمر فقط در جهت بدی است.",
        "5_Chapter, 5_Verse": "و خداوند از اینكه آدم را در روی زمین ساخته بود ناراحت شد و پیش خود متأثر گردید.",
        "5_Chapter, 6_Verse": "خداوندگفت این آدمی را كه آفریدم از روی زمین محو خواهم ساخت. چه آدم چه چارپا چه خزنده چه پرنده‌ی آسمان، از اینكه آن‏ها را (با خاك) درست كردم ناراحت شدم.",
        "5_Chapter, 7_Verse": "ولی نُوئَح (نوح) در نظر خداوند پسندیده آمد.",
        "5_Chapter, 8_Verse": "این تاریخچه‌ی خانواده‌ی نُوئَح (نوح) است. نُوئَح (نوح) مردی صدیق، در دوره‌ی خودش كامل بود. نُوئَح (نوح) به خداوند تقرب جست.",
        "5_Chapter, 9_Verse": "نُوئَح (نوح) سه پسر به دنیا آورد: شِم، حام و یفِت.",
        "5_Chapter, 10_Verse": "جهان در پیشگاه خداوند فاسد گشت و آن سرزمین از ظلم پر شد.",
        "5_Chapter, 11_Verse": "خداوند جهان را دید كه اینك فاسد شده است زیرا هر بشری بر روی زمین راه تباهی را برای خود انتخاب كرده بود.",
        "5_Chapter, 12_Verse": "خداوند به نُوئَح (نوح) گفت پایان (عمر) هر ذی‌حیاتی به حضورم فرارسیده است، زیرا جهان به خاطر آن‏ها از ظلم پرشده است و اینك من آنان را از جهان نابود می‌كنم.",
        "5_Chapter, 13_Verse": "برای خود از چوب‌های كاج كشتی بساز. در كشتی اتاقك‌ها بساز، و آن را از درون و بیرون با قیراندود كن.",
        "5_Chapter, 14_Verse": "و این است آنچه می‏سازی: سیصد اَما درازای كشتی، پنجاه اَما پهنا و سی اَما بلندیش باشد.",
        "5_Chapter, 15_Verse": "دریچه برای كشتی بساز و آن‏را به‌فاصله‌ی یك اَما از بالا (سقف) تمام كن و دَرِ كشتی را كنارش قرار بده و آن‏را سه طبقه زیرین و دوم و سوم بساز.",
        "5_Chapter, 16_Verse": "و اینك من برای نابود كردن هر موجود زنده‌ی زیر آسمان كه در او روح زندگی (موجود) است، طوفان آب بر زمین می‌آورم تا آنچه بر روی زمین است هلاك گردد.",
        "5_Chapter, 17_Verse": "عهدم را با تو استوار خواهم كرد و در حالی كه پسرانت و زنت و زنان پسرانت با تو هستند به كشتی خواهی آمد.",
        "5_Chapter, 18_Verse": "و از هر حیوان، از هر موجود زنده‌ای، از همه، دوتا به كشتی بیاور تا (آن‏ها را) با خودت زنده نگه‌داری، نر و ماده باشند.",
        "5_Chapter, 19_Verse": "از پرنده به نوعش و از چارپا به نوعش از خزنده به نوعش، برای زنده نگهداشتن، دوتا از هر كدام، به سوی تو خواهند آمد.",
        "5_Chapter, 20_Verse": "و تو از هر خوراكی كه قابل خوردن است، برای خودت بردار و نزد خود ذخیره كن تا برای تو و برای آن‏ها وسیله‌ی تغذیه باشد.",
        "5_Chapter, 21_Verse": "پس نُوئَح (نوح) طبق آنچه كه خداوند او را فرمان داده بود، همانگونه عمل كرد.",
        "6_Chapter, 0_Verse": "خداوند به نُوئَح (نوح) گفت: چون‏كه تو را در این دوره در پیشگاهم صدیق دیدم تو با تمام خانواده‌ات به كشتی داخل شو.",
        "6_Chapter, 1_Verse": "از تمام چارپایان حلال‌گوشت از هر نوع هفت جفت، نر و ماده‌اش را برای خود بردار و از چارپایانی كه حلال گوشت نیستند از هر نوع دو تا نر و ماده‌اش.",
        "6_Chapter, 2_Verse": "از پرنده‌ی آسمان هم از هر نوع هفت جفت نر و ماده، تا بر روی تمام زمین نسل را نگه‌داری.",
        "6_Chapter, 3_Verse": "زیرا هفت روز دیگر من چهل روز و چهل شب بر زمین باران می‌بارانم و هر موجودی را كه درست كرده‌ام از روی زمین نابود خواهم كرد.",
        "6_Chapter, 4_Verse": "نُوئَح (نوح) موافق آنچه خداوند او را فرمان داده بود عمل نمود.",
        "6_Chapter, 5_Verse": "و نُوئَح (نوح) ششصد سال داشت كه طوفان آب بر روی زمین پدید آمد.",
        "6_Chapter, 6_Verse": "نُوئَح (نوح) و با او پسرانش و زنش و زنان پسرانش بخاطر (ترس از) آبهای طوفان به كشتی آمدند.",
        "6_Chapter, 7_Verse": "از چارپایان حلال گوشت و از چارپایانی كه حلال گوشت نیست و از پرنده و از هر جنبنده‌ای كه روی زمین است،",
        "6_Chapter, 8_Verse": "همانطوری‌كه خداوند به نُوئَح (نوح) فرمان داده بود جفت‌جفت یعنی نر و ماده پیش نُوئَح (نوح) به كشتی وارد شدند.",
        "6_Chapter, 9_Verse": "بعد از آن هفت روز بود، كه آب طوفان بر روی زمین باقی ماند.",
        "6_Chapter, 10_Verse": "در ششصدمین سال زندگی نُوئَح (نوح) در ماه دوم در هفدهم روز ماه، در همین روز تمام چشمه‌های اعماق زمین شكافته شده و روزنه‌های آسمان گشوده شدند.",
        "6_Chapter, 11_Verse": "چهل روز و چهل شب باران بر زمین می‌بارید.",
        "6_Chapter, 12_Verse": "در خود همین روز نُوئَح (نوح)، شِم، حام و یفِت پسران نُوئَح (نوح) و زن نُوئَح (نوح) و سه تا زنان پسرانش همراهشان به كشتی وارد شدند.",
        "6_Chapter, 13_Verse": "آن‏ها و هر حیوانی به نوعش، و هرچارپایی به نوعش و هر جنبنده‌ای كه روی زمین حركت می‌كرد به نوعش، و هر مرغی به نوعش و هر پرنده‌ای و هر بالداری.",
        "6_Chapter, 14_Verse": "از هر موجود زنده‌ای كه روح زندگی داشت، جفت‌جفت (نر و ماده) پیش نُوئَح (نوح) به كشتی داخل شدند.",
        "6_Chapter, 15_Verse": "و آن‏هایی‌كه می‌آمدند همانطوری‌كه خداوند به او فرمان داده بود از هر موجود زنده‌ای نر و ماده وارد شدند و خداوند (دَرِ كشتی را) برای او بست.",
        "6_Chapter, 16_Verse": "چهل روز بر زمین طوفان بود. آبها زیاد شد و كشتی را بلند كرد تا از روی زمین بالا رفت.",
        "6_Chapter, 17_Verse": "آبها زور آور گشته بر روی زمین زیاد شد و كشتی بر سطح آبها می‌رفت.",
        "6_Chapter, 18_Verse": "آبها بر روی زمین بسیار زیاد شد و تمام كوه‌های بلندی كه زیر همه‌ی آسمان بود پوشیده شد.",
        "6_Chapter, 19_Verse": "آبها 15 اَما (از قله‌ی كوه‌ها) بالاتر رفته و كوه‌ها پوشیده شد.",
        "6_Chapter, 20_Verse": "و هر موجود زنده‌ای كه روی زمین حركت می‌كرد از پرنده و از چارپا و هر حیوان و هر حشره‌ای كه روی زمین تولید مثل می‌كند و هر آدمی هلاك گردید.",
        "6_Chapter, 21_Verse": "و هر موجود زنده‌ای كه در بینی‌اش نفس زندگی (بخش) داشت و هرآنچه بر روی خشكی بود مرد.",
        "6_Chapter, 22_Verse": "هر موجودی كه بر روی زمین بود نابود گردید، از آدم تا چارپا تا جنبنده و تا پرنده‌ی آسمان از (روی) زمین ناپدید شدند. فقط نُوئَح (نوح) و آنچه با او در كشتی بود باقی ماندند.",
        "6_Chapter, 23_Verse": "آبها صد و پنجاه روز بر روی زمین زورآور باقی ماندند.",
        "7_Chapter, 0_Verse": "خداوند نُوئَح (نوح) و هر حیوانی و هرچارپایی را كه با او در كشتی بودند مد نظر قرار داد. خداوند بادی بر زمین عبور داد و آبها فروكش كرد.",
        "7_Chapter, 1_Verse": "چشمه‌های اعماق زمین و روزنه‌های آسمان مسدود گشته، باران از آسمان بازایستاد.",
        "7_Chapter, 2_Verse": "آبها بر زمین رفت و برگشت می‌كرد و در پایان صد و پنجاه روز آبها كم شد.",
        "7_Chapter, 3_Verse": "روز هفدهم ماه هفتم كشتی روی كوه‌های آرارات قرار گرفت.",
        "7_Chapter, 4_Verse": "و آبها تا ماه دهم، رفته رفته كم می‌شد. در اول ماه دهم قله‌های كوه‌ها دیده شد.",
        "7_Chapter, 5_Verse": "پس از چهل روز نُوئَح (نوح) پنجره كشتی را كه ساخته بود باز كرد.",
        "7_Chapter, 6_Verse": "كلاغ را روانه كرد. كلاغ تا خشك شدن آبها از روی زمین، داخل و خارج می‌شد.",
        "7_Chapter, 7_Verse": "كبوتر را از پیش خود روانه نمود تا ببیند آیا آبها از روی زمین سبك شده است (یا نه)؟",
        "7_Chapter, 8_Verse": "كبوتر برای پنجه پایش مقری نیافت و چون سطح تمام زمین آب بود. به سوی كشتی برگشت. (نُوئَح (نوح)) دست دراز كرد و آن‏را گرفت. او را پیش خود به كشتی آورد.",
        "7_Chapter, 9_Verse": "هفت روز دیگر صبر كرد و باز كبوتر را از كشتی روانه كرد.",
        "7_Chapter, 10_Verse": "كبوتر در حالی كه برگ زیتون به دهان گرفته بود شامگاهان به سویش آمد، و نُوئَح (نوح) دانست كه آبها از روی زمین كم شده است.",
        "7_Chapter, 11_Verse": "هفت روز دیگر منتظر شد و كبوتر را روانه كرد. بار دیگر به سویش برنگشت.",
        "7_Chapter, 12_Verse": "در ششصد و یكمین سال زندگانی نُوئَح (نوح) در اولین (ماه) در (روز) اول ماه بود كه آبها از روی زمین خشك شده نُوئَح (نوح) سرپوش كشتی را كنار زد و دید اینك رویه‌ی زمین خشك شده است.",
        "7_Chapter, 13_Verse": "و در ماه دوم در روز بیست و هفتم ماه، زمین خشك شد.",
        "7_Chapter, 14_Verse": "خداوند به نُوئَح (نوح) چنین سخن گفت.",
        "7_Chapter, 15_Verse": "تو از كشتی خارج شو، زنت و پسرانت و زنان پسرانت هم همراه تو باشند.",
        "7_Chapter, 16_Verse": "هر حیوانی كه پیش توست، از هر موجود زنده‌ای از پرنده و از چارپا و هر جنبنده‌ای را كه روی زمین حركت می‌كند با خود بیرون ببر تا در جهان زیاد تولید مثل كنند و روی زمین بارور و بسیار گردند.",
        "7_Chapter, 17_Verse": "نُوئَح (نوح) خارج گشت و پسرانش و زنش و زنان پسرانش همراه او بودند.",
        "7_Chapter, 18_Verse": "هر حیوانی و هر خزنده‌ای و هر پرنده‌ای یعنی هر جنبنده‌ی روی زمین بطور خانوادگی از كشتی خارج شد.",
        "7_Chapter, 19_Verse": "نُوئَح (نوح) قربانگاهی برای خداوند بنا كرد و از هر چارپای حلال‌گوشت و از هر پرنده‌ی حلال گوشت قربانی‌های سوختنی بر قربانگاه تقدیم كرد.",
        "7_Chapter, 20_Verse": "خداوند این بوی خوش را بویید. خداوند در دلش گفت دیگر به‌خاطر آدم خاك را مجدداً نفرین نخواهم كرد زیرا تمایل نفسانی آدم از نوجوانی به بدی است و دیگر بار تمام زندگان را آن‌چنان كه عمل كردم، نخواهم كشت.",
        "7_Chapter, 21_Verse": "تمام روزگار جهان، دیگر بار، كشت و زرع و درو، و سرما و گرما و تابستان و زمستان و روز و شب بازنایستد.",
        "8_Chapter, 0_Verse": "خداوند، نُوئَح (نوح) و پسرانش را بركت كرد و به آن‏ها گفت بارور گردید و بسیار شوید و جهان را پر كنید.",
        "8_Chapter, 1_Verse": "خوف و ترس شما بر هر حیوان درنده و هر پرنده‌ی آسمان و هرچه زمین تولید كند و بر تمام ماهی‌های دریا باشد. (آن‏ها) در اختیار شما گذاشته شده‌اند.",
        "8_Chapter, 2_Verse": "هر جنبنده‌ای كه زنده است برای شما به عنوان خوراک باشد. همه را مانند گیاه خوردنی به شما دادم.",
        "8_Chapter, 3_Verse": "اما گوشت (جنبنده) را در حالی‌كه زنده است نخورید.",
        "8_Chapter, 4_Verse": "و اما خونتان (خودكشی‌تان) را به‌خاطر (ارزش) جانتان بازخواست خواهم كرد. آن‏را از هر موجودی بازخواست خواهم كرد. از هر آدم قاتل و از دست هر محرك به قتل، جان آن آدم (مقتول) را بازخواست خواهم كرد.",
        "8_Chapter, 5_Verse": "هركه خون آدمی را بریزد خونش به وسیله آدم ریخته شود. زیرا (خداوند) آدم را به شكل (معنوی) خداوند ساخت.",
        "8_Chapter, 6_Verse": "و شما بارور گردید و بسیار شوید. در روی زمین زیاد زاد و ولد كنید تا در آن افزون گردید.",
        "8_Chapter, 7_Verse": "خداوند به نُوئَح (نوح) و به پسرانش به‌وسیله‌ی وی چنین گفت.",
        "8_Chapter, 8_Verse": "و من اینك با شما و با نسلتان بعد از شما عهدم را استوار می‌كنم.",
        "8_Chapter, 9_Verse": "و با هر موجود زنده‌ای كه همراه شماست، چه پرنده چه چارپا، با هر موجود زنده‌ای كه همراه شماست، یعنی جمیع خارج‌شدگان از كشتی، (حتی) با تمام وحوش (روی) زمین.",
        "8_Chapter, 10_Verse": "عهدم را با شما استوار خواهم كرد و دیگر از آبِ چنین طوفانی، هیچ موجود زنده‌ای فنا نگردد و دیگر چنین طوفانی، زمین را تباه نكند.",
        "8_Chapter, 11_Verse": "خداوند گفت اینست علامت عهدی كه من بین خود و شما و هر جانداری كه همراه شماست برای دوره‌های عالم می‌دهم.",
        "8_Chapter, 12_Verse": "رنگین كمان خود را در ابر قرار دادم تا علامت عهد بین من و جهان باشد.",
        "8_Chapter, 13_Verse": "و هنگامی‌كه بالای زمین ابر پدید می‏آورم رنگین كمان در ابر دیده خواهد شد.",
        "8_Chapter, 14_Verse": "عهدم را كه بین من و شما و هر جاندار، هر موجود زنده‌ای است، مدنظر قرار خواهم داد. و دیگر آب برای تباه كردن همه‌ی موجودات زنده تبدیل به طوفان نگردد.",
        "8_Chapter, 15_Verse": "رنگین كمان در ابر پدید خواهد آمد و آن‏را خواهم دید تا عهد جاودانی را بین خداوند و هر جاندار، هر گوشت‌داری كه روی زمین است، مدنظر قرار دهم.",
        "8_Chapter, 16_Verse": "خداوند به نُوئَح (نوح) گفت: این علامت عهدی است كه بین خودم و هر موجود زنده‌ای كه روی زمین است، استوار كردم.",
        "8_Chapter, 17_Verse": "پسران نُوئَح (نوح) خارج‌شدگان از كشتی شِم، حام و یفِت بودند. حام پدر كِنَعَن (کنعان) است.",
        "8_Chapter, 18_Verse": "این سه (نفر) پسران نُوئَح (نوح) هستند و از (اولاد) اینها در تمام جهان پراكنده شدند.",
        "8_Chapter, 19_Verse": "نُوئَح (نوح)، مرد كشاورز، شروع به احداث تاكستانی كرد.",
        "8_Chapter, 20_Verse": "از آن شراب نوشید، مست شد و در میان خیمه‌اش برهنه گشت.",
        "8_Chapter, 21_Verse": "حام، پدر كِنَعَن (کنعان) شرمگاه پدرش را دید و به دو برادران خود در خارج اطلاع داد.",
        "8_Chapter, 22_Verse": "شِم و یفِت لباس برداشته و بر دوش خودشان قرار دادند. ‌پس رفته و شرمگاه پدرشان را پوشاندند. رویشان به عقب (بود) و شرمگاه پدرشان را ندیدند.",
        "8_Chapter, 23_Verse": "نُوئَح (نوح) از مستی شراب هوشیار شد و از آنچه پسر كوچكش با او كرده بود، آگاه گشت.",
        "8_Chapter, 24_Verse": "گفت: كِنَعَن (کنعان) ملعون باد. بنده‌ی بندگان برادرانش باد.",
        "8_Chapter, 25_Verse": "گفت: خداوند، خداوند شِم متبارك باد و كِنَعَن (کنعان) بنده‌ی آن‏ها باشد.",
        "8_Chapter, 26_Verse": "خداوند، یفِت را وسعت دهد و او در چادرهای شِم ساكن گردد و كِنَعَن (کنعان) بنده‌ی آن‏ها شود.",
        "8_Chapter, 27_Verse": "نُوئَح (نوح) بعد از طوفان سیصد و پنجاه سال زندگی كرد.",
        "8_Chapter, 28_Verse": "تمام عمر نُوئَح (نوح) نهصد و پنجاه سال بود، درگذشت.",
        "9_Chapter, 0_Verse": "این تاریخچه‌ی خانواده‌ی پسران نُوئَح (نوح) یعنی شِم، حام و یفِت است. و بعد از طوفان برای آن‏ها پسرانی متولد شدند.",
        "9_Chapter, 1_Verse": "پسران یفِت؛ گُمِر، ماگُگ، مادَی و یاوان، تووال، مِشِخ و تیراس.",
        "9_Chapter, 2_Verse": "و پسران گُمِر؛ اَشكِنَز، ریفَت و تُگَرما.",
        "9_Chapter, 3_Verse": "و پسران یاوان؛ اِلیشا، تَرشیش، كیتیم و دُدانیم.",
        "9_Chapter, 4_Verse": "از اینها اهالی محل‌های سكونت اقوام در سرزمین‌هایشان، هركدام برحسب زبان قبیله‌ها و گروه‌هایشان منشعب شدند.",
        "9_Chapter, 5_Verse": "و پسران حام كوش؛ میصرَییم، پوت و كِنَعَن (کنعان).",
        "9_Chapter, 6_Verse": "و پسران كوش؛ سِوا، حَویلا، سَوتا، رَعما و سَوتِخا و پسران رَعما؛ شِوا و دِدان.",
        "9_Chapter, 7_Verse": "و كوش، نیمرُد را بدنیا آورد. او شروع كرد که پهلوان جهان باشد.",
        "9_Chapter, 8_Verse": "او قهرمان شكار به منظور مخالفت با خداوند (و شكار افكار مردم) بود. از این جهت (در مثل) گفته می‌شود چون نیمرُد منحرف كننده‌ی قوی (افكار مردم) علیه خداوند.",
        "9_Chapter, 9_Verse": "ابتدای كشورش باوِل و اِرِخ و اَكَد و کَلنِه در سرزمین شینعار بود.",
        "9_Chapter, 10_Verse": "آشور از آن سرزمین خارج گشته و نینوِه (نینوا) و رحُووُت عیر و كِلَح را بنا نمود.",
        "9_Chapter, 11_Verse": "و (شهر) رِسِن همان شهر بزرگ را كه بین نینوِه (نینوا) و بین كِلَح است.",
        "9_Chapter, 12_Verse": "و میصرَییم، لودیم، عَنامیم و لِهاویم و نَفتوحیم را به دنیا آورد.",
        "9_Chapter, 13_Verse": "و پَتروسیم و كَسلوحیم را كه از آنجا (از آن‏ها) پِلیشتیم به‌وجود آمدند و كَفتُوریم را.",
        "9_Chapter, 14_Verse": "و كِنَعَن (کنعان)، صیدُون اول‌زاد خود را آورد و حِت را.",
        "9_Chapter, 15_Verse": "و یووسی و اِمُوری و گیرگاشی را.",
        "9_Chapter, 16_Verse": "و حیوی و عَرقی و سینی را.",
        "9_Chapter, 17_Verse": "و اَروادی و صِماری و حَماتی را و بعد قبیله‌های كِنَعَنی (کنعانی) منشعب شدند.",
        "9_Chapter, 18_Verse": "سر حد كِنَعَنی (کنعانی) از صیدُون به مدخل گِرار تا عَزا است به مدخل سِدُوم و عَمُورا و اَدما، صِوُوییم تا لِشَع.",
        "9_Chapter, 19_Verse": "اینها در سرزمین‌هایشان، برحسب قبیله‌ها و زبان‌ها و اقوامشان پسران حام هستند.",
        "9_Chapter, 20_Verse": "شِم پدر تمام فرزندان عِوِر، برادر یفِت بزرگتر (از حام) هم صاحب فرزند شد.",
        "9_Chapter, 21_Verse": "پسران شِم؛ عیلام، آشور، اَرپَشخَد، لود و اَرام.",
        "9_Chapter, 22_Verse": "پسران اَرام؛ عوص، حول، گِتِر و مَش.",
        "9_Chapter, 23_Verse": "و اَرپَشخَد، شِلَح و شِلَح، عِوِر را به دنیا آورد.",
        "9_Chapter, 24_Verse": "و عِوِر صاحب دو پسر شد. نام یكی از آن‏ها پِلِگ كه در روزگار او جهانیان (از نظر زبان) از هم جدا شدند و نام برادرش یقطان.",
        "9_Chapter, 25_Verse": "و یقطان، اَلمُداد، شِلِف، حَصَر ماوِت و یرَح را آورد.",
        "9_Chapter, 26_Verse": "و هَدُورام، اوزال و دیقلا را.",
        "9_Chapter, 27_Verse": "و عُووال، اَویمائِل و شِوا را.",
        "9_Chapter, 28_Verse": "و اُوفیر، حَویلا و یوواو را، همه‌ی اینها پسران یقطان هستند.",
        "9_Chapter, 29_Verse": "مسكنشان از مِشا به سمت سِفار، كوه شرقی بود.",
        "9_Chapter, 30_Verse": "اینها در سرزمین‌های خود برحسب قبیله‌ها و زبان‌ها و اقوامشان پسران شِم هستند.",
        "9_Chapter, 31_Verse": "اینها برحسب قبیله‌ها، اقوام و تاریخچه‌ی زمینشان پسران نُوئَح (نوح) هستند و بعد از طوفان از اینها اقوامی در جهان منشعب شدند.",
        "10_Chapter, 0_Verse": "تمام آن سرزمین یك زبان و كلمات یكسان داشت.",
        "10_Chapter, 1_Verse": "واقع شد كه هنگام مسافرت كردنشان از خاور، در سرزمین شینعار، دره‌ای یافتند و آنجا مسكن گزیدند.",
        "10_Chapter, 2_Verse": "به یكدیگر گفتند بیایید خشت بزنیم و خوب بپزیم. آجر برای آن‏ها جای سنگ و خاك رُس به جای ملاط شد.",
        "10_Chapter, 3_Verse": "گفتند بیایید برای خود شهری بنا كنیم و برجی كه سرش در آسمان باشد و برای خود سبب شهرت شویم مبادا بر تمام جهان پراكنده گردیم.",
        "10_Chapter, 4_Verse": "خداوند برای دیدن آن شهر و آن برجی كه فرزندان آدم بنا می‌كردند، فرود آمد.",
        "10_Chapter, 5_Verse": "خداوند گفت اینك یك قومند و تمامشان یك زبان دارند و این امر وادارشان كرد كه شروع به ساختن كنند و حال از آن‏ها بعید نیست كه آنچه را كه ابتكار كرده‌اند، بسازند.",
        "10_Chapter, 6_Verse": "بیاییم و پایین رفته زبانشان را برهم بزنیم، بطوری‌كه زبان یكدیگر را نفهمند.",
        "10_Chapter, 7_Verse": "خداوند‌ آن‏ها را از آنجا بر روی تمام دنیا پراكنده كرد و از ساختن آن شهر باز ماندند.",
        "10_Chapter, 8_Verse": "چونكه خداوند زبان آن سرزمین را برهم زد، از این لحاظ نامش را باوِل خواند و خداوند آن‏ها را از آنجا بر روی تمام جهان پراكنده نمود.",
        "10_Chapter, 9_Verse": "این تاریخچه‌ی خانواده‌ی شِم است. شِم دو سال بعد از طوفان صدساله شد و اَرپَخشَد را به دنیا آورد.",
        "10_Chapter, 10_Verse": "شِم بعد از به دنیا آوردن اَرپخشَد، پانصد سال زندگی كرد و پسران و دخترانی به دنیا آورد.",
        "10_Chapter, 11_Verse": "و اَرپَخشَد سی و پنج سال زندگی کرد و شِلَح را به دنیا آورد.",
        "10_Chapter, 12_Verse": "و اَرپَخشَد بعد از به دنیا آوردن شِلَح، چهارصد و سه سال زندگی كرد و پسران و دخترانی به دنیا آورد.",
        "10_Chapter, 13_Verse": "شِلَِح سی سال زندگی كرد، عِوِر را به دنیا آورد.",
        "10_Chapter, 14_Verse": "و شِلَح بعد از بدنیا آوردن عِوِر، چهارصد و سه سال زندگی كرد و پسران و دخترانی به دنیا آورد.",
        "10_Chapter, 15_Verse": "عِوِر سی و چهار سال زندگی كرد، پِلِگ را بدنیا آورد.",
        "10_Chapter, 16_Verse": "عِوِر بعد از بدنیا آوردن پِلِگ، چهارصد و سی سال زندگی كرد و پسران و دخترانی به دنیا آورد.",
        "10_Chapter, 17_Verse": "پِلِگ سی سال زندگی كرد و رِعو را به دنیا آورد.",
        "10_Chapter, 18_Verse": "پِلِگ بعد از بدنیا آوردن رِعو، دویست و نه سال زندگی كرد و پسران و دخترانی به دنیا آورد.",
        "10_Chapter, 19_Verse": "رِعو سی و دو سال زندگی كرد و سِروگ را به دنیا آورد.",
        "10_Chapter, 20_Verse": "رِعو بعد از بدنیا آوردن سِروگ، دویست و هفت سال زندگی كرد و پسران و دخترانی به دنیا آورد.",
        "10_Chapter, 21_Verse": "سِروگ سی سال زندگی كرد و ناحُور را به دنیا آورد.",
        "10_Chapter, 22_Verse": "سِروگ بعد از بدنیا آوردن ناحُور، دویست سال زندگی كرد و پسران و دخترانی به دنیا آورد.",
        "10_Chapter, 23_Verse": "ناحُور بیست و نه سال زندگی کرد، تِرَح را به دنیا آورد.",
        "10_Chapter, 24_Verse": "ناحُور بعد از به دنیا آوردن تِرَح، صد و نوزده سال زندگی كرد و پسران و دخترانی به دنیا آورد.",
        "10_Chapter, 25_Verse": "تِرَح هفتاد سال زندگی كرد اَورام و ناحُور و هاران را به دنیا آورد.",
        "10_Chapter, 26_Verse": "و این تاریخچه‌ی خانواده‌ی تِرَح است. تِرَح، اَورام و ناحُور و هاران را به دنیا آورد و هاران لُوط را.",
        "10_Chapter, 27_Verse": "هاران در حضور تِرَح پدرش در سرزمین زادگاهش در اوركَسدیم درگذشت.",
        "10_Chapter, 28_Verse": "اَورام و ناحُور برای خود زنانی گرفتند. نام زن اَورام سارَی و نام زن ناحُور، میلكا دختر هاران (و هاران) پدر میلكا و ییسكا بود.",
        "10_Chapter, 29_Verse": "سارَی نازا بود و بچه‌ای نداشت.",
        "10_Chapter, 30_Verse": "تِرَح، اَورام پسر خود و لُوط پسر هاران نوه‌ی خود و سارَی عروس خود، زن اَورام را، برداشته با هم برای رفتن به سرزمین كِنَعَن (کنعان) از اوركَسدیم خارج شدند و تا حاران آمده آنجا ساكن شدند.",
        "10_Chapter, 31_Verse": "عمر تِرَح دویست و پنج سال بود. تِرَح در حاران درگذشت.",
        "11_Chapter, 0_Verse": "خداوند به اَورام گفت از كشورت و از زادگاهت و از خانه‌ی پدرت به سرزمینی كه به تو نشان خواهم داد، برو.",
        "11_Chapter, 1_Verse": "تو را به قوم بزرگی مبدل خواهم كرد. تو را بركت نموده، نامت را بزرگ خواهم كرد تا نمونه‌ی بركت گردی.",
        "11_Chapter, 2_Verse": "بركت‌كنندگانت را بركت و نفرین كننده‌ات را لعنت خواهم كرد. تمام قبایل زمین به وسیله‌ی تو بركت یابند.",
        "11_Chapter, 3_Verse": "اَورام همانطور كه خداوند به وی گفته بود، حركت كرد. لُوط (هم) همراهش رفت. اَورام موقع خارج شدن از حاران هفتاد و پنج ساله بود.",
        "11_Chapter, 4_Verse": "اَورام و زنش سارَی و پسر برادرش لُوط و تمام اموالی را كه بدست آورده بودند و اشخاصی را كه (اَورام و سارَی) در حاران ارشاد كرده بودند برداشتند و برای رفتن به سرزمین كِنَعَن (کنعان) با خود بردند. پس (از حاران) خارج گشته به سرزمین كِنَعَن (کنعان) وارد شدند.",
        "11_Chapter, 5_Verse": "اَورام در آن سرزمین تا محل شِخِم و تا اِلُون مُورِه رفت و آمد می‌نمود. آن وقت قبیله‌ی كِنَعَنی (کنعانی) در آن سرزمین بود.",
        "11_Chapter, 6_Verse": "خداوند به اَورام ظاهر شده گفت: این سرزمین را به نسلت خواهم داد. آنجا قربانگاهی برای خداوند كه به او ظاهر شده بود بنا كرد.",
        "11_Chapter, 7_Verse": "از آنجا به سوی كوه شرق بِت اِل كوچ نموده چادرش را برافراشت. بِت اِل در غرب، عَی در شرق آن (كوه) بود. آنجا قربانگاهی برای خداوند بنا نمود و (آن‏را) بنام خداوند نامید.",
        "11_Chapter, 8_Verse": "اَورام كوچ‌كنان به سوی نِگِو مسافرت می‌كرد.",
        "11_Chapter, 9_Verse": "در آن سرزمین قحطی شد. نظر به اینكه قحطی در آن سرزمین شدید بود، اَورام به مصر وارد شد تا در آنجا اقامت كند.",
        "11_Chapter, 10_Verse": "همین كه نزدیك بود به مصر وارد گردد به سارَی زنش گفت اینك دانستم كه تو زن زیبارویی هستی.",
        "11_Chapter, 11_Verse": "همانا موقعی‌كه مصری‌ها تو را ببینند، خواهند گفت این زنش است، مرا كشته، تو را زنده می‌گذارند.",
        "11_Chapter, 12_Verse": "لطفاً بگو تو خواهر منی. برای اینكه به‌خاطر تو به‌من خوبی شود و به‌خاطر تو وجودم زنده بماند.",
        "11_Chapter, 13_Verse": "موقع وارد شدن اَورام به مصر، مصری‌ها آن زن را دیدند كه بسیار زیباست.",
        "11_Chapter, 14_Verse": "سرداران پَرعُوه (فرعون) او را دیده، او را نزد پَرعُوه (فرعون) ستودند. پس آن زن به‌خانه‌ی پَرعُوه (فرعون) برده شد.",
        "11_Chapter, 15_Verse": "(پَرعُوه (فرعون)) به‌خاطر وی به اَورام خوبی كرد. (اَورام) دارای گوسفندان و گاوان و خران و غلامان و كنیزان و ماده الاغان و شتران شد.",
        "11_Chapter, 16_Verse": "به‌خاطر سارَی زن اَورام، خداوند، پَرعُوه (فرعون) و خاندانش را دچار بلاهای بزرگی نمود.",
        "11_Chapter, 17_Verse": "پَرعُوه (فرعون)، اَورام را صدا زده گفت: این چه كاری است كه به من كردی؟ چرا به من نگفتی كه او زنت است؟",
        "11_Chapter, 18_Verse": "چرا گفتی خواهرم است كه من او را به همسری خود درآورم؟ حالا این زنت را بردار و برو.",
        "11_Chapter, 19_Verse": "پَرعُوه (فرعون) در مورد وی به افراد (خود) دستور داد. او و زنش را با آنچه داشت، روانه كردند.",
        "12_Chapter, 0_Verse": "اَورام خودش و زنش و آنچه داشت و لُوط همراهش از مصر به نِگِو عزیمت كردند.",
        "12_Chapter, 1_Verse": "و اَورام از لحاظ مواشی و نقره و طلا غنی بود.",
        "12_Chapter, 2_Verse": "(با استراحت) به‌سوی منزلگاه‌هایی كه از نِگِو تا بِت‌اِل و تا محلی كه ابتدا چادرش در آنجا بین بِت‌اِل و عَی بود، طی طریق نمود.",
        "12_Chapter, 3_Verse": "به محل قربانگاهی كه در ابتدا آنجا ساخته بود، رفت. اَورام آنجا را به نام خداوند نامید.",
        "12_Chapter, 4_Verse": "و لُوط نیز كه با اَورام می‌رفت گوسفندان و گاوان و چادرهایی داشت.",
        "12_Chapter, 5_Verse": "(چراگاه) آن سرزمین برای آن‏ها كافی نبود كه با هم ساكن شوند. نظر به اینكه اموالشان زیاد بود نتوانستند با هم ساكن شوند.",
        "12_Chapter, 6_Verse": "بین چوپانان مواشی اَورام، و چوپانان مواشی لُوط نزاع بود و (قبیله‌های) كِنَعَنی (کنعانی) و پِریزی آن‌وقت در آن سرزمین ساكن بودند.",
        "12_Chapter, 7_Verse": "اَورام به لُوط گفت: نظر به اینكه ما برادر هستیم تقاضا اینكه بین من و تو و بین چوپانان من و چوپانان تو مشاجره‌ای نباشد.",
        "12_Chapter, 8_Verse": "مگر تمام این سرزمین در برابر تو نیست؟ لطفاً از من جدا شو اگر به چپ بروی، به‌ طرف راست می‌روم و اگر به راست بروی، به‌طرف چپ خواهم رفت.",
        "12_Chapter, 9_Verse": "لُوط چشمان خود را بلند كرده تمام دشت یردِن را قبل از اینكه خداوند آن را خراب كند، دید. همه‌اش چون باغ خداوند و مثل سرزمین مصر نرسیده به صُوعَر سیراب بود.",
        "12_Chapter, 10_Verse": "لُوط دشت یردِن را برای خود انتخاب كرد. پس لوط از مشرق كوچ نمود و از یكدیگر جدا شدند.",
        "12_Chapter, 11_Verse": "اَورام در سرزمین كِنَعَن (کنعان) ساكن شد و لُوط در شهرهای آن دشت تا سِدُوم چادر زد.",
        "12_Chapter, 12_Verse": "ولی مردم سِدُوم در پیشگاه خداوند بسیار بد و خطاكار بودند.",
        "12_Chapter, 13_Verse": "و خداوند پس از جدا شدن لُوط از اَورام، به وی گفت: از محلی كه تو آنجا ایستاده‌ای چشمانت را بلند كن (نظر افكن) و به شمال و جنوب و مشرق و مغرب نگاه كن.",
        "12_Chapter, 14_Verse": "زیرا كه تمام سرزمین‌هایی را كه تو می‌بینی تا ابد به تو و به نسلت خواهم داد.",
        "12_Chapter, 15_Verse": "نسلت را چون خاك زمین قرار خواهم داد. اگر كسی بتواند (ذرات) خاك آن سرزمین را بشمارد نسل تو هم شمرده خواهد شد.",
        "12_Chapter, 16_Verse": "برخیز در درازا و پهنای این سرزمین گردش كن چونكه آن را به تو خواهم داد.",
        "12_Chapter, 17_Verse": "اَورام چادر زده به اِلُونه مَمرِه كه در حِورُون است وارد گشته، آنجا ساكن شد و قربانگاهی برای خداوند ساخت.",
        "13_Chapter, 0_Verse": "در روزگار اَمرافِل پادشاه شینعار، اَریوخ پادشاه اِلاسار، کِدُر لاعُومِر پادشاه عِلام و تیدعال پادشاه گُوییم بود.",
        "13_Chapter, 1_Verse": "كه آن‏ها با بِرَع پادشاه سِدُوم و بیرشَع پادشاه عَمُورا، شین‌آو پادشاه اَدما و شِم اِوِر پادشاه صِوُوییم و پادشاه بِلَع كه همان صُوعَر است، جنگ كردند.",
        "13_Chapter, 2_Verse": "تمام اینها كنار عِمِق هَسیدیم كه همان دریای نمك است به هم پیوستد.",
        "13_Chapter, 3_Verse": "(اینها) دوازده سال کِدُرلاعٌومِر را بندگی نموده بودند و سال سیزدهم شورش كردند.",
        "13_Chapter, 4_Verse": "در سال چهاردهم کِدُرلاعُومِر و پادشاهانی كه با او بودند آمده رِفائیم را در عَشتِرُوت قَرنییم و زوزیم را در هام و اِمیم را، در شاوِه قیریاتَییم در هم كوبیدند،",
        "13_Chapter, 5_Verse": "حُوری را در كوهشان، سِعیر تا اِل‌پاران كه سمت صحراست.",
        "13_Chapter, 6_Verse": "سپس برگشتند و به عِین میشپاط كه قادِش است آمده تمام صحرای عَمالِقی را در هم كوبیدند و همینطور اِمُوری ساکن حَصَصُون تامار را.",
        "13_Chapter, 7_Verse": "پادشاه سِدُوم و پادشاه عَمُورا و پادشاه اَدما و پادشاه صِوُوییم و پادشاه بِلَع كه صُوعَر است خارج شده در عِمِق هَسیدیم مقابل آن‏ها صف‌آرایی كردند.",
        "13_Chapter, 8_Verse": "مقابل کِدُرلاعُومِر پادشاه عِلام تیدعال پادشاه گُوییم، اَمرافِل پادشاه شینعار و اَریوخ پادشاه اِلاسار چهار پادشاه مقابل پنج‌تا.",
        "13_Chapter, 9_Verse": "و عِمِق هَسیدیم پر از چاه‌های قیر بود. پادشاه سِدُوم و (پادشاه) عَمُورا گریخته آنجا افتادند و بازماندگان به كوه گریختند.",
        "13_Chapter, 10_Verse": "(فاتحان) تمام اموال سِدُوم و عَمُورا را و تمام خوراكشان را برداشتند و رفتند.",
        "13_Chapter, 11_Verse": "لُوط پسر برادر اَورام كه ساكن سِدُوم بود و اموالش را نیز برداشتند و رفتند.",
        "13_Chapter, 12_Verse": "آن رهایی یافته آمد و به اَورام عیوری اطلاع داد. وی در بلوط زارهای مَمرِه اِمُوری كه برادر اَشكُول و برادر عانِر است ساكن بود و اینان هم‌پیمانان اَورام بودند.",
        "13_Chapter, 13_Verse": "اَورام شنید كه (پسر) برادرش اسیر شده است. سیصد و هجده نفر خانه‌زادگان كارآزموده‌اش را بسیج كرد و (فاتحان) را تا «دان» تعقیب نمود.",
        "13_Chapter, 14_Verse": "هنگام شب او و غلامانش علیه‌شان جوخه جوخه شده و آن‏ها را در هم كوبید و تا حُووا كه سمت چپ دمشق است آن‏ها را دنبال كرد.",
        "13_Chapter, 15_Verse": "تمام اموال را پس گرفت و لُوط برادر خود و اموالش را هم باز آورد و همچنین زنان و اهالی را.",
        "13_Chapter, 16_Verse": "پس از اینكه از در هم كوبیدن کِدُرلاعُومِر و پادشاهانی كه با او بودند بازگشت، پادشاه سِدُوم در دره‌ی شاوِه كه دره‌ی سلطان است به استقبال او آمد.",
        "13_Chapter, 17_Verse": "و مَلكی صِدِق پادشاه شالِم كه كاهن قادر متعال بود نان و شراب آورد.",
        "13_Chapter, 18_Verse": "(اَورام را) بركت نموده گفت: اَورام از جانب قادر متعال مالك آسمان و زمین متبارك باد.",
        "13_Chapter, 19_Verse": "و متبارك هست قادر متعال كه دشمنانت را به دستت تسلیم كرد. اَورام از همه (چیز) ده یك به او داد.",
        "13_Chapter, 20_Verse": "پادشاه سِدُوم به اَورام گفت مردم را به من بده و اموال را برای خودت بردار.",
        "13_Chapter, 21_Verse": "اَورام به پادشاه سِدُوم گفت دستم را (به عنوان قسم) بدرگاه خداوند، قادر متعال، مالك آسمان و زمین بلند كردم،",
        "13_Chapter, 22_Verse": "كه از آنچه مال تو است از نخ تا بند كفش (چیزی) برندارم تا نگویی من اَورام را غنی كردم.",
        "13_Chapter, 23_Verse": "غیر از من فقط آنچه این غلامان خوردند (حلال) و مردمی كه همراه من آمده‌اند یعنی عانر و اِشكُول و مَمرِه سهمشان را بردارند.",
        "14_Chapter, 0_Verse": "بعد از این وقایع سخن خداوند در رؤیا به اَورام چنین بود. اَورام نترس، من مدافع تو هستم. پاداشت بسیار زیاد است.",
        "14_Chapter, 1_Verse": "اَورام گفت ای خداوند خالق، به من چه خواهی داد؟ من زندگی را بی‌فرزند می‌گذرانم و پیشكار خانه‏ام اِلیعِزِر دمشقی است.",
        "14_Chapter, 2_Verse": "اَورام گفت اینك به من اولادی ندادی و همانا خانه‌زادم وارث من می‌شود.",
        "14_Chapter, 3_Verse": "سخن خداوند خطاب به او چنین بود. این (الیعِزِر) وارث تو نمی‌شود، بلكه كسی كه از وجودت خارج می‌گردد وارث تو خواهد شد.",
        "14_Chapter, 4_Verse": "او را بیرون آورد و گفت به آسمان نظر افكن و ستارگان را بشمار. می‌توانی آن‏ها را بشماری؟ به او گفت نسل تو چنین خواهد شد.",
        "14_Chapter, 5_Verse": "به خداوند اعتماد كرد. (خداوند) آن (اعتماد) را نیكوكاری محسوب داشت.",
        "14_Chapter, 6_Verse": "به او گفت من خداوند هستم كه تو را از اوركَسدیم بیرون آوردم تا این سرزمین را به تو بدهم كه آن را به ارث ببری.",
        "14_Chapter, 7_Verse": "گفت ای خداوند خالق از كجا بدانم كه آن را وارث خواهم شد.",
        "14_Chapter, 8_Verse": "به او گفت سه گوساله ماده و سه بز ماده و سه قوچ و یك قمری و جوجه كبوتری برای من بگیر.",
        "14_Chapter, 9_Verse": "تمام اینها را برایش گرفت و آن‏ها را از میان شقه كرد و هر شقه را مقابل شقه‌ی دیگر قرار داد ولی پرندگان را شقه نكرد.",
        "14_Chapter, 10_Verse": "لاشخور(ها) بر لاشه‌ها فرود آمد(ند). اَورام آن‏ها را راند.",
        "14_Chapter, 11_Verse": "وقت غروب آفتاب بود كه خواب سنگینی بر اَورام مستولی گشت و اینك وحشت تاریكی شدیدی، بر او مستولی شد.",
        "14_Chapter, 12_Verse": "به اَورام گفت حتما بدان كه نسلت چهارصد سال در كشوری كه مال خودشان نیست غریب خواهند بود و (نسل تو) بندگی آن‏ها (یعنی اهالی آن كشور) را خواهند كرد و آن‏ها (نسلت) را رنج خواهند داد.",
        "14_Chapter, 13_Verse": "من آن قومی را هم كه (نسلت) بندگی آن‏ها را خواهند كرد محاكمه می‌كنم و بعد از آن با اموال بسیار بیرون خواهند آمد.",
        "14_Chapter, 14_Verse": "و تو با خاطری آسوده به پدرانت خواهی پیوست. عاقبت به‌خیر مدفون خواهی گشت.",
        "14_Chapter, 15_Verse": "و نظر به اینكه گناه (قوم) اِمُوری تاكنون تكمیل نشده است نسل چهارم به اینجا بازخواهند گشت.",
        "14_Chapter, 16_Verse": "وقت غروب خورشید بود كه تاریكی غلیظی شد و اینك تنوری (از) دود و شعله‌ی آتش بین آن شقه‌ها گذشت.",
        "14_Chapter, 17_Verse": "در آن روز خداوند با اَورام چنین عهد بست. این سرزمین را از نهر مصر تا نهر بزرگ، نهر پِرات، به نسلت خواهم داد.",
        "14_Chapter, 18_Verse": "(همچنین سرزمین قوم‌های) قِنی و قِنیزی و قَدمونی.",
        "14_Chapter, 19_Verse": "و حیتی و پِریزی و رِفائیم.",
        "14_Chapter, 20_Verse": "و اِمُوری و كِنَعَنی (کنعانی) و گیرگاشی و یووسی را.",
        "15_Chapter, 0_Verse": "و سارَی زن اَورام برای وی نَزایید و سارَی كنیزی مصری داشت كه اسمش هاگار (هاجر) بود.",
        "15_Chapter, 1_Verse": "سارَی به اَورام گفت كه خداوند مرا از زاییدن محروم كرده است لطفا با كنیزم آمیزش كن شاید از او آباد شوم. اَورام به حرف سارَی گوش داد.",
        "15_Chapter, 2_Verse": "پس از ده سال اقامت اَورام در سرزمین كِنَعَن (کنعان)، سارَی زن اَورام، هاگار (هاجر) مصری كنیز خود را گرفته او را به همسری اَورام شوهر خود درآورد.",
        "15_Chapter, 3_Verse": "با هاگار (هاجر) نزدیكی كرد و او حامله شد. (هاگار (هاجر)) هنگامی‌كه دید حامله شده است، بانویش به نظرش سبك آمد.",
        "15_Chapter, 4_Verse": "سارَی به اورام گفت ظلم (وارد بر) من به‌خاطر توست من كنیزم را در آغوش تو قرار دادم. دید كه آبستن شده است، در نظرش سبك گشتم. خداوند بین من و تو داوری كند.",
        "15_Chapter, 5_Verse": "اَورام به سارَی گفت اینك كنیزت در اختیار توست آنطوری‌كه به نظرت خوش است با وی عمل كن. سارَی آزارش داد. (هاگار (هاجر)) از نزد وی فرار كرد.",
        "15_Chapter, 6_Verse": "فرشته‌ی خداوند نزدیك چشمه‌ی آب در بیابان پیش چشمه‌(ی واقع) در راه «شور» او را یافت.",
        "15_Chapter, 7_Verse": "گفت، هاگار (هاجر) كنیز سارَی از كجا آمده‌ای و به كجا می‌روی؟ گفت از نزد سارَی خانمم فرار می‌كنم.",
        "15_Chapter, 8_Verse": "فرشته‌ی خداوند به او گفت نزد خانمت برگرد. زیردستش رنج ببر.",
        "15_Chapter, 9_Verse": "فرشته‌ی خداوند به او گفت: نسلت را بسیار زیاد خواهم كرد بقسمی كه از زیادی شمرده نگردد.",
        "15_Chapter, 10_Verse": "فرشته‌ی خداوند به او گفت اینك تو حامله‌ای و پسر می‌زایی و نظر به اینكه خداوند به بیچارگیت رسیدگی كرد اسمش را ییشماعِل (اسماعیل) بگذار.",
        "15_Chapter, 11_Verse": "و او انسانی وحشی (بدوی) خواهد بود. با همه در افتاده و همه با او در خواهند افتاد و نزدیك برادرانش ساكن خواهد شد.",
        "15_Chapter, 12_Verse": "(هاگار (هاجر)) خداوند را كه با او سخن می‌گفت (اَتا اِل روُئی) «تو هستی قادر توجه كننده به من» نام نهاد. زیرا گفت، پس از آنكه (در خانه‌ی اَورام) او را دیدم اینجا هم (همان را) دیدم.",
        "15_Chapter, 13_Verse": "از این لحاظ آن چاه را «بِئِرلَحَی روُئی» نامید. اینك بین قادِش و بِرِد است.",
        "15_Chapter, 14_Verse": "هاگار (هاجر) برای اَورام پسر زایید و اَورام نام پسری را كه هاگار (هاجر) زایید ییشماعِل (اسماعیل) گذاشت.",
        "15_Chapter, 15_Verse": "هنگامی كه هاگار ییشماعِل (اسماعیل) را برای اَورام زایید اَورام هشتاد و شش ساله بود.",
        "16_Chapter, 0_Verse": "اَورام نود و نه ساله بود. خداوند به اَورام ظاهر شده به او گفت: من قادر مطلق هستم در حضورم سلوك كن و كامل شو.",
        "16_Chapter, 1_Verse": "تا عهدم را بین خودم و تو قرار دهم و تو را بسیار كثیر كنم.",
        "16_Chapter, 2_Verse": "اَورام رو بر زمین نهاد و خداوند با او چنین سخن گفت.",
        "16_Chapter, 3_Verse": "اینك عهدم با تو این است كه به پدر قوم‌ها مبدل شوی.",
        "16_Chapter, 4_Verse": "نامت دیگر اَورام خوانده نشود. نظر به اینكه تو را پدر جمعیت كثیر قوم‌ها قرار دادم، اسمت اَوراهام (ابراهیم) باشد.",
        "16_Chapter, 5_Verse": "تو را بسیار زیاد و بارور خواهم كرد و تو را به قوم‌ها مبدل خواهم نمود و پادشاهانی از تو به وجود خواهند آمد.",
        "16_Chapter, 6_Verse": "به عهدم بین خود و تو و نسلت بعد از تو، برای نسل اندر نسلشان به عنوان عهد جاودانی وفا خواهم كرد تا برای تو و نسل بعد از تو داور باشم.",
        "16_Chapter, 7_Verse": "تا سرزمین منزلگاهت كِنَعَن (کنعان) را به تو به ملكیت جاودانی و بعد از تو به نسلت بدهم و برای آن‏ها داور باشم.",
        "16_Chapter, 8_Verse": "خداوند به اَوراهام (ابراهیم) گفت: تو عهد مرا نگاهدار. تو و بعد از تو نسلت، نسل اندرنسلشان.",
        "16_Chapter, 9_Verse": "این است عهدم بین من و شما و بین نسلت بعد از تو كه نگاه خواهید داشت. هر مذكری از شما ختنه گردد.",
        "16_Chapter, 10_Verse": "زایده پوستی (سر) آلتتان را ختنه كنید و بین من و شما نشان عهد باشد.",
        "16_Chapter, 11_Verse": "هر مذكری را نسل اندر نسل، هشت روزه برای خود ختنه كنید. (همینطور) خانه زاد و زرخریدی كه از هر بیگانه‌ای خریده باشی و از نسلت نباشد.",
        "16_Chapter, 12_Verse": "خانه‌زادت و زرخریدت حتماً ختنه گردد و (نشان) عهدم به عنوان عهد جاودانی در بدن شما باشد.",
        "16_Chapter, 13_Verse": "مذكری ختنه نشده كه زایده‌ی پوستی (سر) آلتش را ختنه نكند، از (میان) قوم‌هایش معدوم خواهد شد، عهد مرا نقض كرده است.",
        "16_Chapter, 14_Verse": "خداوند به اَوراهام (ابراهیم) گفت نام (سارَی) زنت را سارَی نخوان چون نامش سارا است.",
        "16_Chapter, 15_Verse": "او را بركت خواهم داد. از او هم به تو پسری خواهم داد. (سارا را) بركت خواهم كرد و به قوم‌ها مبدل خواهد گشت. پادشاهان قوم‌هایی از او خواهند بود.",
        "16_Chapter, 16_Verse": "اَوراهام (ابراهیم) رو بر زمین نهاد، خندید و در دلش گفت آیا از مرد صدساله (بچه) به وجود خواهد آمد؟ و یا سارا در نودسالگی خواهد زایید؟",
        "16_Chapter, 17_Verse": "اَوراهام (ابراهیم) به خداوند گفت ای كاش ییشماعِل (اسماعیل) (با سلوك در راه تو) در پناهت زنده بماند.",
        "16_Chapter, 18_Verse": "خداوند گفت: اما سارا زنت برایت پسری می‌زاید و اسمش را ییصحاق (اسحاق) (خواهد خندید) بگذار و با او و نسلش بعد از او به عهدم، به عنوان عهد جاودانی وفا خواهم كرد.",
        "16_Chapter, 19_Verse": "و در مورد ییشماعِل (اسماعیل) (حرف) تو را شنیدم. اینك او را بركت خواهم كرد و بسیار زیاد بارورش خواهم گردانید و كثیرش خواهم نمود. دوازده رئیس بوجود خواهد آورد و به قوم بزرگی مبدلش خواهم ساخت.",
        "16_Chapter, 20_Verse": "با ییصحاق (اسحاق) كه سارا سال دیگر در همین موقع خواهد زایید عهدم را استوار خواهم نمود.",
        "16_Chapter, 21_Verse": "سخن گفتن با او را تمام كرد. خداوند از پیش اَوراهام (ابراهیم) عروج كرد.",
        "16_Chapter, 22_Verse": "در خود همین روز همینكه خداوند با او صحبت كرد اَوراهام (ابراهیم)، ییشماعِل (اسماعیل) پسرش و تمام خانه‌زادهایش و تمام زرخریدانش، هر مذكری از مردم خانه‌ی اَوراهام (ابراهیم) را گرفته و زایده‌ی پوستی (سر) آلتشان را ختنه كرد.",
        "16_Chapter, 23_Verse": "اَوراهام (ابراهیم) هنگام ختنه شدن زایده‌ی پوستی (سرِ) آلتش نود و نه ساله بود.",
        "16_Chapter, 24_Verse": "و ییشماعِل (اسماعیل) پسرش هنگام ختنه شدن زایده پوستی (سر) آلتش سیزده ساله بود.",
        "16_Chapter, 25_Verse": "در خود همین روز اَوراهام (ابراهیم) و ییشماعِل (اسماعیل) پسرش ختنه شدند.",
        "16_Chapter, 26_Verse": "و تمام مردان خانه‌اش، خانه‌زاد و زرخرید و بیگانه با او ختنه شدند.",
        "17_Chapter, 0_Verse": "موقعی‌كه (اَوراهام (ابراهیم)) در گرمای روز جلو درگاه چادر نشسته بود خداوند در اِلُونه مَمرِه به او ظاهر شد.",
        "17_Chapter, 1_Verse": "اَوراهام (ابراهیم) چشمانش را بلند نمود و اینك سه مرد را دید نزدش ایستاده‌اند و از درگاه چادر به استقبالشان دوید. (به حالت احترام) تا زمین سجده كرد.",
        "17_Chapter, 2_Verse": "گفت سرورم اگر به نظرت پسندیده آمده‌ام لطفاً از نزد غلامت دور نشو.",
        "17_Chapter, 3_Verse": "لطفاً اندكی آب گرفته پاهایتان را بشویید و زیر درخت تكیه دهید.",
        "17_Chapter, 4_Verse": "لقمه نانی بگیرم دلتان را تقویت كنید بعد رد شوید. چون به همین جهت از كنار بنده‌ی خود گذر نمودید. گفتند همانطور که سخن گفتی همچنان عمل كن.",
        "17_Chapter, 5_Verse": "اَوراهام (ابراهیم) به‌سوی چادر، پیش سارا شتافته گفت عجله كن سه سِئا آرد اعلی خمیر كرده نان شیرینی درست كن.",
        "17_Chapter, 6_Verse": "اَوراهام (ابراهیم) به سوی گله‌ی گاو شتافت. گاو جوان لطیف و خوبی برداشت به غلام داد و (او) برای درست كردن آن عجله نمود.",
        "17_Chapter, 7_Verse": "(پس اَوراهام (ابراهیم)) كره و شیر گرفته و گاو جوانی را كه درست كرده بود، جلو آن‏ها نهاد. زیر درخت پیش آن‏ها ایستاد تا خوردند.",
        "17_Chapter, 8_Verse": "به او گفتند سارا زنت كجاست؟ گفت اینك در چادر است.",
        "17_Chapter, 9_Verse": "(یكی از آن سه) گفت سال دیگر همین موقع حتما پیش تو برخواهم گشت و اینك سارا زنت پسری خواهد داشت و سارا از درگاه چادر كه پشت سر او (فرشته) بود می‌شنید.",
        "17_Chapter, 10_Verse": "و اَوراهام (ابراهیم) و سارا پیر و سالخورده بودند و از سارا، داشتن عادت زنانه متوقف شده بود.",
        "17_Chapter, 11_Verse": "سارا در درونش خندید. گفت پس از فرسودگی‌ام دارای نشاط جوانی شدن ولی آقایم پیر است.",
        "17_Chapter, 12_Verse": "خداوند به اَوراهام (ابراهیم) گفت چرا سارا این چنین خندید و گفت آیا حقیقتا من خواهم زایید؟ من پیر هستم.",
        "17_Chapter, 13_Verse": "آیا از خداوند چیزی عجیب خواهد بود؟ در وقت مقرر به سویت برخواهم گفت. سال دیگر همین موقع سارا پسری خواهد داشت.",
        "17_Chapter, 14_Verse": "نظر به اینكه سارا ترسید انكار كرد و گفت نخندیدم. گفت نه حقیقتا خندیدی.",
        "17_Chapter, 15_Verse": "آن مردها از آنجا برخاسته و بر سطح سَدُوم نظر افكندند و اَوراهام (ابراهیم) با آن‏ها می‌رفت تا آن‏ها را مشایعت كند.",
        "17_Chapter, 16_Verse": "و خداوند گفت آیا آنچه من می‌كنم از اَوراهام (ابراهیم) پوشیده می‌دارم؟",
        "17_Chapter, 17_Verse": "و اَوراهام (ابراهیم) حتما به قوم بزرگ و عظیمی مبدل خواهد گشت و تمام قبیله‌های جهان به وسیله‌ی او بركت خواهند شد.",
        "17_Chapter, 18_Verse": "زیرا او را شناختم، برای اینكه به فرزندان و خاندانش بعد از خود سفارش خواهد كرد آیین خداوند را كه انجام دادن عدالت و انصاف است مراعات نمایند، تا خداوند آنچه را كه درباره‌ی اَوراهام (ابراهیم) گفته است برای وی پیش آورد.",
        "17_Chapter, 19_Verse": "خداوند گفت ناله‌ی سِدُوم و عَمُورا زیاد شده است و خطایشان بسیار سنگین گشته است.",
        "17_Chapter, 20_Verse": "اكنون فرود آمده ببینم آیا ناله‌ی (مردم) آن (شهر) كه به درگاه من می‌رسد حقیقت دارد؟ (در این صورت) كارشان تمام است. و اگر نه خواهم دانست.",
        "17_Chapter, 21_Verse": "آن مردها از آنجا رو گردانده به طرف سِدُوم رفتند و اَوراهام (ابراهیم) هنوز نزد خداوند ایستاده بود.",
        "17_Chapter, 22_Verse": "اَوراهام (ابراهیم) نزدیك شد و گفت آیا عادل و ظالم را با هم فنا می‌سازی؟",
        "17_Chapter, 23_Verse": "شاید پنجاه (نفر) عادل در میان شهر باشند آیا فنا می‌سازی؟ به خاطر پنجاه عادلی كه در میان آن هست این محل را نمی‌بخشی؟",
        "17_Chapter, 24_Verse": "انجام چنین كاری (یعنی) عادل و ظالم را با هم كشتن، (و اینكه سرنوشت) عادل چون ظالم باشد از تو بعید است. آیا داور كل جهان از روی عدالت داوری نمی‌كند؟",
        "17_Chapter, 25_Verse": "خداوند گفت: اگر در میان شهر سِدُوم پنجاه عادل بیابم به‌خاطر آن‏ها تمام (اهالی) آن محل را می‌بخشم.",
        "17_Chapter, 26_Verse": "اَوراهام (ابراهیم) جواب داد: ‌اینك خواستم كه به پیشگاه خدا سخن بگویم (در حالی‌كه) من خاك و خاكسترم.",
        "17_Chapter, 27_Verse": "شاید از پنجاه عادل پنج تا كم باشد، آیا تمام (اهالی) آن شهر را به‌خاطر آن پنج (نفر) تباه می‌كنی؟ گفت اگر چهل و پنج (نفر عادل) در آنجا بیابم تباه نخواهم كرد.",
        "17_Chapter, 28_Verse": "باز هم بار دیگر با او صحبت كرده گفت: شاید آنجا چهل نفر (عادل) پیدا شوند. گفت به‌خاطر آن چهل نفر (عادل) (این كار را) نخواهم كرد.",
        "17_Chapter, 29_Verse": "گفت التماس آن‏كه خشم خدا افروخته نگردد تا سخن گویم. شاید آنجا سی نفر (عادل) پیدا شوند. گفت اگر آنجا سی‌نفر (عادل) پیدا كنم (این كار را) نخواهم كرد.",
        "17_Chapter, 30_Verse": "گفت اینك اكنون جرئت پیدا كرده با خدا سخن می‌گویم. شاید آنجا بیست نفر (عادل) پیدا گردند. گفت به‌خاطر آن بیست نفر (عادل) تباه نخواهم كرد.",
        "17_Chapter, 31_Verse": "گفت التماس اینكه خشم خدا برافروخته نگردد فقط این بار سخن می‌گویم. شاید ده نفر (عادل) آنجا پیدا شوند. گفت به‌خاطر آن ده نفر (عادل) تباه نخواهم كرد.",
        "17_Chapter, 32_Verse": "خداوند موقعی‌كه صحبت كردن با اَوراهام (ابراهیم) را به پایان رسانید، رفت و اَوراهام (ابراهیم) به محلش بازگشت.",
        "18_Chapter, 0_Verse": "آن دو فرشته هنگام غروب به سِدُوم رسیدند و لُوط در دروازه‌ی سِدُوم نشسته بود و لُوط (آن‏ها را) دید و برای استقبالشان برخاسته (به حالت احترام) سر تعظیم بر زمین فرود آورد.",
        "18_Chapter, 1_Verse": "گفت اینكه ای سرورانم لطفاً به سوی خانه‌ی بنده‏تان نزدیك شوید. شب را به‌سر برید پاهایتان را بشویید (بامدادان) سحرخیزی كرده به راهتان بروید. گفتند نه بلكه شب را در خیابان به‌سر خواهیم برد.",
        "18_Chapter, 2_Verse": "به آن‏ها بسیار اصرار نمود. پس نزدیك شده به خانه‌اش وارد شدند. ضیافتی برایشان ترتیب داد. فطیر پخت خوردند.",
        "18_Chapter, 3_Verse": "قبل از آنكه بخوابند، مردم شهر، مردهای سِدُوم از جوان تا پیر، تمام قوم از هر طرف، خانه را احاطه كردند.",
        "18_Chapter, 4_Verse": "لُوط را صدا زده به او گفتند، مردهایی كه امشب نزد تو آمده‌اند كجا هستند؟ آن‏ها را پیش ما بیرون آور تا با آنان درآمیزیم.",
        "18_Chapter, 5_Verse": "لُوط به سوی آن‏ها به طرف دَرِ خانه خارج شد و دَر را عقب خود بست.",
        "18_Chapter, 6_Verse": "گفت ای برادرانم لطفاً بدی نكنید.",
        "18_Chapter, 7_Verse": "اینك من دو دختر دارم كه با مردی آمیزش نداشته‌اند، اكنون آن‏ها را نزدتان بیرون خواهم آورد و هرآنچه به نظرتان خوش باشد با آن‏ها بكنید. فقط به این مردها كاری نكنید زیرا به همین جهت زیر سایه‌ی سقف من آمده‌اند.",
        "18_Chapter, 8_Verse": "مردهای شهر به لُوط گفتند دور شو! (به‌همدیگر می‌گفتند) این یكی (لُوط) آمده زندگی كند دارد داوری می‌كند. (خطاب به لُوط) اكنون به تو بدتر از آن‏ها می‌كنیم. (مردم شهر) زیاد به شخص لُوط اصرار ورزیده نزدیك شدند، كه دَر را بشكنند.",
        "18_Chapter, 9_Verse": "آن مردها (فرشته‌ها) دستشان را دراز كردند و لُوط را پیش خودشان به خانه آوردند و دَر را بستند.",
        "18_Chapter, 10_Verse": "و مردمی را كه جلو دَرِ خانه بودند از كوچك تا بزرگ به بیماری كوری (خیرگی چشم) مبتلا كردند (به‌طوریكه) عاجز شدند، كه دَر را پیدا كنند.",
        "18_Chapter, 11_Verse": "آن مردها (فرشته‌ها) به لُوط گفتند: دیگر چه كسانی را اینجا داری؟ داماد و پسران و دختران و آنچه را در شهر داری از این محل بیرون ببر.",
        "18_Chapter, 12_Verse": "زیرا ما این محل را تباه می‌كنیم نظر به اینكه ناله‌شان به پیشگاه خداوند شدید شده است، خداوند ما را روانه كرد كه تباهش سازیم.",
        "18_Chapter, 13_Verse": "لُوط بیرون رفته و به دامادهای خود، در اختیار دارندگان دخترانش، گفت: نظر به اینكه خداوند این شهر را تباه می‌كند برخیزید از این محل بیرون روید. در نظر دامادهایش چنین آمد كه او (آن‏ها را) مسخره می‌كند.",
        "18_Chapter, 14_Verse": "هنگامی‌كه سپیده دمید فرشتگان، لُوط را به شتاب واداشته گفتند: برخیز زن و دو دخترت را كه حاضرند ببر مبادا به‌خاطر گناه شهر فنا گردی.",
        "18_Chapter, 15_Verse": "(لُوط) معطل كرد. آن مردها (فرشته‌ها) به‌خاطر لطف خداوند به او، دست او و زنش و دو دخترانش را گرفته بیرونش بردند و در خارج شهر قرارش دادند.",
        "18_Chapter, 16_Verse": "هنگامی‌كه آن‏ها را به خارج (شهر) می‌بردند (یكی از فرشته‌ها) گفت جانت را رهایی بخش، عقبت نگاه مكن و در هیچ نقطه‌ی دشت نایست. زود به سوی آن كوه فرار كن مبادا فنا گردی.",
        "18_Chapter, 17_Verse": "لُوط به آن‏ها گفت سرورانم لطفاً نه.",
        "18_Chapter, 18_Verse": "اكنون كه بنده‌ات به نظرت پسندیده آمد و احسانت را كه برای زنده نگه‌داشتن جانم زیاد كردی من نخواهم توانست زود به‌سوی آن كوه بگریزم مبادا كه آن بلا به من برسد و بمیرم.",
        "18_Chapter, 19_Verse": "هم اكنون این شهر برای گریختن به آن نزدیك است و این (شهر) كوچك است. حالا اجازه می‌خواهم به آنجا بگریزم. البته كوچك (كم گناه) است. شاید جانم زنده بماند.",
        "18_Chapter, 20_Verse": "به او گفت اینك در این مورد هم آنچه گفتی خواهشت را پذیرفتم كه آن شهر را ویران نسازم.",
        "18_Chapter, 21_Verse": "نظر به اینكه تا آمدن تو به آنجا نخواهم توانست كاری كنم، عجله كن به آنجا بگریز. از این جهت نام آن شهر را صُوعَر خواند.",
        "18_Chapter, 22_Verse": "آفتاب بر زمین طلوع كرد. لُوط به صُوعَر رسید.",
        "18_Chapter, 23_Verse": "و خداوند بر سِدُوم و بر عَمُورا گوگرد و آتش بارانید. (این بلا) از جانب خداوند از آسمان بود.",
        "18_Chapter, 24_Verse": "این شهرها را و تمام دشت و تمام ساكنین این شهرها و گیاه زمین را نابود كرد.",
        "18_Chapter, 25_Verse": "زنش (پشت سر لُوط كه جانب شهر بود) نگاه كرد و به ستون نمك تبدیل شد.",
        "18_Chapter, 26_Verse": "اَوراهام (ابراهیم) (برای رفتن) به محلی كه آنجا در حضور خداوند ایستاده بود سحرخیزی كرد.",
        "18_Chapter, 27_Verse": "(اَوراهام (ابراهیم)) بر سطح سِدُوم و عَمُورا و به تمام سطح آن دشت نظر افكنده دید اینك ستون دود آن سرزمین، چون ستون دود كوره بالا می‌رود.",
        "18_Chapter, 28_Verse": "در حینی كه خداوند شهرهای آن دشت را تباه می‌كرد، خداوند اَوراهام (ابراهیم) را مدنظر قرار داد. از میان آن ویرانی، در موقع ویران كردن آن شهرها كه لوط در آن نشسته بود، لُوط را روانه كرد.",
        "18_Chapter, 29_Verse": "لُوط چونكه می‌ترسید در صُوعَر ساكن شود از صُوعَر عزیمت كرده در آن كوه ساكن شد و دو دخترش همراه او بودند. او و دو دخترش در غار منزل كردند.",
        "18_Chapter, 30_Verse": "دختر ارشد به دختر كوچكتر گفت پدرمان پیر است و مردی در جهان نیست كه بر حسب رسم جهان با ما آمیزش كند.",
        "18_Chapter, 31_Verse": "بیا پدرمان را شراب بنوشانیم و با او همخوابی كنیم و از پدرمان نسلی زنده نگه‌داریم.",
        "18_Chapter, 32_Verse": "در همان شب پدرشان را شراب نوشاندند. دختر ارشد آمده با پدرش همخوابگی كرد و هنگام خوابیدن و برخاستن وی (پدرش) نفهمید.",
        "18_Chapter, 33_Verse": "فردای آن روز دختر ارشد به دختر كوچكتر گفت اینك دیشب با پدرم همخوابگی كردم. امشب هم او را شراب بنوشانیم. بیا با او همخوابگی كن تا از پدرمان نسلی زنده نگه‌داریم.",
        "18_Chapter, 34_Verse": "در آن شب هم پدرشان را شراب نوشانیدند. دختر كوچكتر برخاسته با پدرش همخوابگی كرد و هنگام خوابیدن و برخاستن وی (پدرش) نفهمید.",
        "18_Chapter, 35_Verse": "دو دختر لُوط از پدرشان باردار شدند.",
        "18_Chapter, 36_Verse": "دختر ارشد پسری زائید نامش را مُوآو خواند كه تا امروز بنیانگزار (قوم) مُوآو است.",
        "18_Chapter, 37_Verse": "دختر كوچتر هم پسری زائید و نامش با بِن‌عَمی خواند كه تا امروز بنیانگزار (قوم) بِنِه‌عَمُون است.",
        "19_Chapter, 0_Verse": "اَوراهام (ابراهیم) از آنجا به سرزمین نِگِو مسافرت نموده بین قادِش و شور درنگ نمود و در گِرار اقامت گزید.",
        "19_Chapter, 1_Verse": "اَوراهام (ابراهیم) درباره‌ی زنش سارا گفت: خواهرم است. اَوی‌مِلِخ پادشاه گِرار فرستاده سارا را گرفت.",
        "19_Chapter, 2_Verse": "خداوند شب به خواب اَوی‌مِلِخ آمد و به او گفت اینك به‌خاطر این زن كه گرفتی چون او شوهردار است، می‌میری.",
        "19_Chapter, 3_Verse": "اَوی‌مِلِخ با وی نزدیكی نكرد و گفت خدایا آیا قوم عادل را هم خواهی كشت؟",
        "19_Chapter, 4_Verse": "مگر او (اَوراهام (ابراهیم)) به من نگفت وی خواهرم است و او (سارا) هم گفت (اَوراهام (ابراهیم)) برادرم است. این كار را با ساده‌دلی و پاك‌دستی كردم.",
        "19_Chapter, 5_Verse": "خداوند در خواب به او گفت من هم می‌دانستم كه با پاك دلیت این كار را كردی من هم تو را از خطا كردن به من مانع شدم، به این جهت نگذاشتم با او نزدیكی كنی.",
        "19_Chapter, 6_Verse": "و اكنون زن آن مرد را بازگردان. چونكه پیغمبر است. (اَوراهام (ابراهیم)) برایت دعا می‌كند كه زنده بمانی و اگر بازنگردانی بدان كه حتما خواهی مرد، تو و هركسی كه داری.",
        "19_Chapter, 7_Verse": "اَوی‌مِلِخ بامدادان سحرخیزی كرد و تمام خادمانش را صدا زد. تمام این مسائل را حضوراً به آن‏ها گفت و آن اشخاص بسیار ترسیدند.",
        "19_Chapter, 8_Verse": "اَوی‌مِلِخ اَوراهام (ابراهیم) را صدا زده به او گفت به ما چه كردی؟ چه خطایی به تو كردم كه گناهی بزرگ بر عهده‌ی من و كشورم وارد آوردی. كارهایی كه ناكردنی است با من كردی.",
        "19_Chapter, 9_Verse": "اَوی‌مِلِخ به اَوراهام (ابراهیم) گفت چه دیدی كه اینكار را كردی؟",
        "19_Chapter, 10_Verse": "اَوراهام (ابراهیم) گفت: (پیش خود) گفتم كه به‌هیچ‌وجه ترس خداوند در این محل نیست و مرا به‌خاطر زنم خواهند کشت.",
        "19_Chapter, 11_Verse": "البته خواهرم هم هست. او دختر پدرم است ولی نه دختر مادرم. زن من شد.",
        "19_Chapter, 12_Verse": "واقع شد هنگامی كه خداوند مرا از خانه‌ی پدرم آواره كرد به او (سارا) گفتم این احسانی است كه تو با من می‌كنی. به هر مكانی كه وارد شویم درباره‌ی من بگو: برادرم است.",
        "19_Chapter, 13_Verse": "اَوی‌مِلِخ گوسفندان و گاوان و غلامان و كنیزانی برداشته به اَوراهام (ابراهیم) بخشید و سارا زنش را به او بازگردانید.",
        "19_Chapter, 14_Verse": "اَوی‌مِلِخ گفت اینك سرزمین من پیش روی تو است. هرجا به نظرت خوب است ساكن شو.",
        "19_Chapter, 15_Verse": "و به سارا گفت ببین اینك هزار كِسِف (واحد پول) (به رسم شیربها) به برادرت داده بودم، در مقابل هركسی كه داری این پول به منزله‌ی جریمه‏ی اهانتی است كه به تو شده، پس برائت تو برای همه ثابت می‌شود.",
        "19_Chapter, 16_Verse": "اَوراهام (ابراهیم) به حضور خداوند دعا كرد. خداوند اَوی‌مِلِخ و زنش و كنیزانش را شفا بخشید (پس آن‏ها) زاد و ولد كردند.",
        "19_Chapter, 17_Verse": "زیرا كه خداوند به خاطر موضوع سارا زن اَوراهام (ابراهیم)، هر مجرای دفعی را در بدن اهل خانه‌ی اَوی‌مِلِخ بسته بود.",
        "20_Chapter, 0_Verse": "و خداوند همان‏طوری‌كه گفته بود سارا را مورد تفقد قرار داد و خداوند همان‏طوری‏كه صحبت كرده بود برای سارا عمل كرد.",
        "20_Chapter, 1_Verse": "سارا باردار شد و در همان موعدی كه خداوند به اَوراهام (ابراهیم) گفته بود، در (زمان) پیری اَوراهام (ابراهیم)، برای وی پسری زایید.",
        "20_Chapter, 2_Verse": "اَوراهام (ابراهیم) پسر متولد شده را، كه سارا برایش زایید، ییصحاق (اسحاق) نام نهاد.",
        "20_Chapter, 3_Verse": "اَوراهام (ابراهیم) همان‏طوری‏كه خداوند به او گفته بود، ییصحاق (اسحاق) پسر خود را هشت‌روزه ختنه كرد.",
        "20_Chapter, 4_Verse": "اَوراهام (ابراهیم) موقعی‌كه ییصحاق (اسحاق) پسرش، برای او متولد شد، صدساله بود.",
        "20_Chapter, 5_Verse": "سارا گفت خداوند برایم (وسیله‌ی) خنده درست كرد. هركس می‌شنود به من خواهد خندید.",
        "20_Chapter, 6_Verse": "(سارا) گفت: در حالی‌كه در سن پیری اَوراهام (ابراهیم)، برایش پسری زاییدم كسی به او مژده می‌دهد كه سارا به فرزندان (سایرین هم از پرشیری) شیر داده است.",
        "20_Chapter, 7_Verse": "آن پسر بچه بزرگ گشت، از شیر بازگرفته شد و اَوراهام (ابراهیم) در روز از شیر بازگرفته شدن ییصحاق (اسحاق) ضیافت بزرگی ترتیب داد.",
        "20_Chapter, 8_Verse": "سارا پسر هاگار (هاجر) مصری را كه (هاگار (هاجر)) برای اَوراهام (ابراهیم) زاییده بود دید كه شوخی (زننده) می‌كند.",
        "20_Chapter, 9_Verse": "(سارا) به اَوراهام (ابراهیم) گفت: این كنیز و پسرش را بیرون كن زیرا پسر این كنیز، با وجود پسرم ییصحاق (اسحاق) ارث نخواهد برد.",
        "20_Chapter, 10_Verse": "این موضوع به نظر اَوراهام (ابراهیم) در مورد پسرش بسیار بد آمد.",
        "20_Chapter, 11_Verse": "خداوند به اَوراهام (ابراهیم) گفت در مورد آن كودك نوجوان و در مورد كنیزت به نظرت بد نیاید. آنچه سارا به تو بگوید، حرفش را بشنو زیرا كه ییصحاق (اسحاق) نسل تو خوانده خواهد شد.",
        "20_Chapter, 12_Verse": "چون پسر این كنیز هم نسل توست او را هم به قومی مبدل خواهم نمود.",
        "20_Chapter, 13_Verse": "اَوراهام (ابراهیم) بامدادان سحرخیزی كرد خوراك و مشكی آب برداشت به هاگار (هاجر) داده، پسربچه را بر دوشش نهاد و روانه‌اش كرد. پس رفت و در بیابان بِئِرشِوَع راه گم كرد.",
        "20_Chapter, 14_Verse": "آب مشك تمام شد. پسربچه را زیر یكی از بوته‌ها انداخت.",
        "20_Chapter, 15_Verse": "هاگار (هاجر) رفت، طرف مقابل، دورتر به فاصله تیررس كمان نشست. زیرا گفت، مرگ پسربچه را نبینم. طرف مقابل نشست، صدایش را بلند كرده گریه كرد.",
        "20_Chapter, 16_Verse": "خداوند صدای آن نوجوان را شنید. فرشته‌ی خداوند از آسمان به هاگار (هاجر) ندا داد و به او گفت: تو را چه می‌شود هاگار (هاجر)؟ نترس زیرا خداوند صدای آن كودك را در همان‌جایی كه هست شنید.",
        "20_Chapter, 17_Verse": "برخیز كودك را بلند كن، با توانایی‌ات از او نگهداری كن زیرا به قوم بزرگی مبدلش خواهم نمود.",
        "20_Chapter, 18_Verse": "خداوند چشمان او (هاگار (هاجر)) را گشود. چاه آبی دید. رفت مشك را پرآب كرد و نوجوان را آب داد.",
        "20_Chapter, 19_Verse": "خداوند با آن نوجوان بود. (او) بزرگ شد. در آن بیابان ساكن شده تیرانداز گردید.",
        "20_Chapter, 20_Verse": "در صحرای پاران ساكن شد و مادرش از سرزمین مصر برای او زن گرفت.",
        "20_Chapter, 21_Verse": "در آن وقت بود كه اَوی‌مِلِخ و پیخُول وزیر جنگش به اَوراهام (ابراهیم) چنین گفتند: هرچه تو می‌كنی خداوند با توست.",
        "20_Chapter, 22_Verse": "و اكنون برای من به خداوند قسم بخور كه به من و فرزند من و به نوه‌ام دروغ نگویی و با من و با این سرزمین كه در آن اقامت گزیده‌ای آن چنانكه با تو خوبی كردم، عمل كنی.",
        "20_Chapter, 23_Verse": "اَوراهام (ابراهیم) گفت قسم می‌خورم.",
        "20_Chapter, 24_Verse": "اَوراهام (ابراهیم) اَوی‌مِلِخ را به‌خاطر چاه آبی كه غلامان اَوی‌مِلِخ به زور گرفته بودند سرزنش كرد.",
        "20_Chapter, 25_Verse": "اَوی‌مِلِخ گفت اطلاع نداشتم این كار را چه كسی كرده است. تو هم به من نگفتی و من هم كه غیر از امروز نشنیده‌ام.",
        "20_Chapter, 26_Verse": "اَوراهام (ابراهیم) گوسفندان و گاوانی برداشته به اَوی‌مِلِخ داد و هر دو پیمان بستند.",
        "20_Chapter, 27_Verse": "اَوراهام (ابراهیم) هفت ماده بره را از آن گوسفندان جدا قرار داد.",
        "20_Chapter, 28_Verse": "اَوی‌مِلِخ به اَوراهام (ابراهیم) گفت: این هفت بره‌ای كه جدا قرار دادی چیست؟",
        "20_Chapter, 29_Verse": "گفت برای این است كه این هفت بره را از دستم بگیری تا به‌عنوان شاهد باشد كه این چاه را (من) حفر كرده‌ام.",
        "20_Chapter, 30_Verse": "از این لحاظ آن محل را بِئِرشِوَع خواند. زیرا آنجا هر دو سوگند یاد كردند.",
        "20_Chapter, 32_Verse": "در بِئِرشِوَع درخت گز كاشت و آنجا را به نام خداوند قادر عالم نامید.",
        "20_Chapter, 33_Verse": "اَوراهام (ابراهیم) روزگار بسیاری در سرزمین پِلیشتیم اقامت كرد.",
        "21_Chapter, 0_Verse": "بعد از این وقایع بود كه خداوند اَوراهام (ابراهیم) را آزمایش نموده به او گفت: اَوراهام (ابراهیم)! گفت:‌ حاضرم.",
        "21_Chapter, 1_Verse": "گفت هم‌اكنون پسرت را، یگانه‌ات را كه دوست می‌داری، ییصحاق (اسحاق) را، برداشته به سرزمین مُوریا برو. آنجا روی یكی از كوه‌ها که به تو خواهم گفت، او را قربانی سوختنی كن.",
        "21_Chapter, 2_Verse": "بامدادان اَوراهام (ابراهیم) سحرخیزی كرده خرش را زین كرد. دو نفر از غلامانش و ییصحاق (اسحاق) پسرش را با خود برد. هیزم قربانی سوختنی را شكست و برخاست و به آن محلی كه خداوند به او گفته بود رفت.",
        "21_Chapter, 3_Verse": "روز سوم اَوراهام (ابراهیم) چشمانش را بلند نموده آن محل را از دور دید.",
        "21_Chapter, 4_Verse": "اَوراهام (ابراهیم) به غلامانش گفت: با این خر اینجا بنشینید تا من و آن نوجوان به آنجا برویم (خدا را) پرستش نموده به‌سوی شما برگردیم.",
        "21_Chapter, 5_Verse": "اَوراهام (ابراهیم) هیزم‌های قربانی سوختنی را برداشته بر (پشت) ییصحاق (اسحاق) پسر خود نهاد. آتش و كارد را به‌دست خود گرفت و هر دو باهم رفتند.",
        "21_Chapter, 6_Verse": "ییصحاق (اسحاق) به اَوراهام (ابراهیم) پدر خود گفت: پدرم! (اَوراهام (ابراهیم)) گفت: بله پسرم! گفت: آتش و هیزم اینجاست پس بره‌ی قربانی سوختنی كجاست؟",
        "21_Chapter, 7_Verse": "اَوراهام (ابراهیم) گفت پسرم خداوند بره‌ی قربانی سوختنی را در نظر خواهد گرفت. هر دو با هم رفتند.",
        "21_Chapter, 8_Verse": "به آن محلی كه خداوندگفته بود رسیدند. اَوراهام (ابراهیم) قربانگاه را بنا كرد. هیزم را چید. دست و پای ییصحاق (اسحاق) پسر خود را بست و او را بر قربانگاه روی هیزم گذاشت.",
        "21_Chapter, 9_Verse": "اَوراهام (ابراهیم) دستش را دراز كرد كارد را برداشت كه پسر خود را سر ببرد.",
        "21_Chapter, 10_Verse": "فرشته‌ی خداوند از آسمان او را صدا زده گفت: اَوراهام (ابراهیم)! اَوراهام (ابراهیم)! گفت: حاضرم.",
        "21_Chapter, 11_Verse": "گفت دستت را به سوی آن نوجوان دراز مكن با او كاری نداشته باش زیرا اكنون دانستم كه از خداوند می‌ترسی. چون پسرت، یگانه‌ات را از من دریغ نكردی.",
        "21_Chapter, 12_Verse": "اَوراهام (ابراهیم) چشمانش را بلند كرد و اینك ناگهان قوچی را كه شاخش در شاخه‌های درهم پیچیده‌ی درخت گیر كرده بود، دید. اَوراهام (ابراهیم) رفت آن قوچ را گرفت و به‌جای پسرش قربانی سوختنی كرد.",
        "21_Chapter, 13_Verse": "اَوراهام (ابراهیم) نام آن محل را «اَدُونای ییرئِه» نامید. (اَوراهام (ابراهیم) با خود گفت) در آینده (واقعه‌ی) امروز شهرت خواهد یافت و در این كوه خداوند خالق متجلی خواهد شد.",
        "21_Chapter, 14_Verse": "فرشته‌ی خداوند بار دوم، اَوراهام (ابراهیم) را از آسمان، صدا زد.",
        "21_Chapter, 15_Verse": "گفت: گفته‌ی خداوند این است: به (نام) خودم سوگند یاد كردم، نظر به اینكه این كار را انجام دادی و پسرت، یگانه‌ات را دریغ نكردی،",
        "21_Chapter, 16_Verse": "پس حتما بركتت خواهم كرد و نسلت را چون ستارگان آسمان بسیار زیاد و چون ریگی كه بر لب دریاست خواهم نمود و نسلت وارث قلمروهای دشمنانش خواهد گشت.",
        "21_Chapter, 17_Verse": "چون‏كه حرف مرا گوش دادی تمام اقوام جهان به‌خاطر نسلت بركت خواهند یافت.",
        "21_Chapter, 18_Verse": "اَوراهام (ابراهیم) به‌سوی غلامان خود بازگشت. برخاستند و با هم به بِئِرشِوَع رفتند و اَوراهام (ابراهیم) در بِئِرشِوَع ساكن شد.",
        "21_Chapter, 19_Verse": "بعد از این وقایع بود كه به اَوراهام (ابراهیم) چنین اطلاع داده شد: اینك میلكا هم پسرانی برای ناحٌور برادرت زاییده است.",
        "21_Chapter, 20_Verse": "«عوص» نخست‌زاده‌اش و «بوز» برادرش و «قِموئِل» پدر «اَرام» را.",
        "21_Chapter, 21_Verse": "و كِسِد و حَزو و پیلداش و ییدلاف و بِتوئِل را (زایید).",
        "21_Chapter, 22_Verse": "و بِتوئِل ریوقا را بدنیا آورد. این هشت (نفر) را میلكا برای ناحُور برادر اَوراهام (ابراهیم) زایید.",
        "21_Chapter, 23_Verse": "و صیغه‌ی او هم به نام رِعوما، طِوَح، گَحَم، تَحَش و مَعَخا را (زایید).",
        "22_Chapter, 0_Verse": "سال‌‌های عمر سارا یكصد و بیست و هفت سال بود. این است سال‌های عمر سارا.",
        "22_Chapter, 1_Verse": "سارا در قیریت اَربَع كه حِورُون است، در سرزمین كِنَعَن (کنعان) وفات نمود. اَوراهام (ابراهیم) (از بِئِرشِوَع) آمد تا برای سارا سوگواری كرده، برایش گریه كند.",
        "22_Chapter, 2_Verse": "اَوراهام (ابراهیم) از نزد میت خود برخاست و با فرزندان حِت چنین سخن گفت:",
        "22_Chapter, 3_Verse": "من در پیش شما غریب و مقیم هستم. قطعه زمین مقبره‌ای از خودتان به من بدهید تا میت خود را از پیش رویم برداشته به خاك بسپارم.",
        "22_Chapter, 4_Verse": "فرزندان حِت به اَوراهام (ابراهیم) چنین جواب دادند.",
        "22_Chapter, 5_Verse": "به (حرف) ما گوش فرا ده! آقا، تو از جانب خداوند در میان ما سروری. مِیتَت را در بهترین مقبره‌های ما به خاك بسپار. كسی مقبره‌اش را برای به خاك سپردن مِیت از تو دریغ نخواهد كرد.",
        "22_Chapter, 6_Verse": "اَوراهام (ابراهیم) برخاسته در برابر جماعت آن سرزمین، فرزندان حِت سر فرود آورد.",
        "22_Chapter, 7_Verse": "با آن‏ها اینطور صحبت كرد. اگر میلتان است كه مِیتم را از پیش رویم به خاك بسپارم به من گوش دهید و از عِفرُون فرزند صُوحَر برای من درخواست كنید،",
        "22_Chapter, 8_Verse": "تا غار هَمَخپِلا را كه در انتهای صحرای متعلق به اوست در میان ملك خودتان، در قبال (پرداخت) بهای كامل برای گورستان ملكی به من بدهد.",
        "22_Chapter, 9_Verse": "و عِفرُون در میان فرزندان حِت نشسته بود. عِفرُون حیتی در حضور فرزندان حِت در برابر مردمی كه به دادگاه شرع آمده بودند به اَوراهام (ابراهیم) چنین جواب داد.",
        "22_Chapter, 10_Verse": "نه آقا، از من بشنو، آن صحرا را به تو دادم و آن مَغارِه را كه در آن است به تو تقدیم كردم. در انظار اهل قومم آنرا به تو بخشیدم، مِیتت را به‌خاك بسپار.",
        "22_Chapter, 11_Verse": "اَوراهام (ابراهیم) در برابر اهالی آن سرزمین سر فرود آورد.",
        "22_Chapter, 12_Verse": "(اَوراهام (ابراهیم)) در حضور اهالی آن سرزمین به عِفرُون حیتی چنین گفت: اما با این حال خواهش می‌كنم به حرف من گوش بدهی، پول زمین را به تو می‌دهم از من بگیر تا مرده‌ام را آنجا دفن كنم.",
        "22_Chapter, 13_Verse": "عِفرُون در جواب اَوراهام (ابراهیم) چنین گفت:",
        "22_Chapter, 14_Verse": "آقا به من گوش بده، بهای زمین كه چهارصد شِقِل نقره است بین من و تو چیست؟ مِیت خود را دفن كن.",
        "22_Chapter, 15_Verse": "اَوراهام (ابراهیم) حرف عِفرُون را پذیرفت. اَوراهام (ابراهیم)، پولی را كه در حضور فرزندان حِت گفته بود، (یعنی) چهارصد شِقِل رایج برای عِفرُون وزن كرد.",
        "22_Chapter, 16_Verse": "زمین عفرُون كه در مَخپِلا جلو مَمرِه بود یعنی صحرا و مَغارِه‌ای كه در آن است و تمام درختانی كه در كشت‌زار و در تمام حوالی آن اطراف بود (به اَوراهام (ابراهیم)) انتقال یافت،",
        "22_Chapter, 17_Verse": "در حضور فرزندان حِت، در برابر مردمی که به دادگاه شرع آمده بودند به ملكیت اَوراهام (ابراهیم) درآمد.",
        "22_Chapter, 18_Verse": "سپس اَوراهام (ابراهیم)، سارا زنش را در غار صحرای مَخپِلا، كه روی سطح مَمرِه، كه همان حِورُون است در سرزمین كِنَعَن (کنعان) دفن كرد.",
        "22_Chapter, 19_Verse": "آن صحرا و غاری كه در آن است از طرف فرزندان حِت برای گورستان ملكی به اَوراهام (ابراهیم) انتقال یافت.",
        "23_Chapter, 0_Verse": "و اَوراهام (ابراهیم) پیر و سالخورده بود و خداوند اَوراهام (ابراهیم) را در هر موردی بركت كرده بود.",
        "23_Chapter, 1_Verse": "اَوراهام (ابراهیم) به غلامش – پیر خانه‌اش كه بر دارائی او مسلط بود گفت: لطفا دستت را زیر ران من بگذار.",
        "23_Chapter, 2_Verse": "تا تو را به خداوند خالق آسمان و خداوند زمین سوگند بدهم كه از دختران كِنَعَن (کنعان) كه من در میانشان نشسته‌ام برای پسرم زن نگیری.",
        "23_Chapter, 3_Verse": "بلكه به سرزمینم و زادگاهم رفته و برای پسرم ییصحاق (اسحاق) زن بگیر.",
        "23_Chapter, 4_Verse": "آن غلام به او گفت: شاید آن زن مایل نباشد به دنبالم به این سرزمین بیاید، آیا پسرت را به آن سرزمینی كه از آنجا خارج شدی بازگردانم؟",
        "23_Chapter, 5_Verse": "اَوراهام (ابراهیم) به او گفت مواظب باش مبادا پسرم را به آنجا بازگردانی.",
        "23_Chapter, 6_Verse": "خداوند خالق آسمان كه مرا از خانه‌ی پدرم و از كشور زادگاهم گرفت و با من صحبت كرد و چنین برای من سوگند یاد نمود: «این سرزمین را به نسلت خواهم بخشید» او فرشته‌اش را پیشاپیش تو خواهد فرستاد و از آنجا برای پسرم زن خواهی گرفت.",
        "23_Chapter, 7_Verse": "و اگر آن زن مایل نباشد به‌دنبالت بیاید، از این سوگند من مبرا خواهی بود. فقط پسرم را به آنجا بازنگردان.",
        "23_Chapter, 8_Verse": "آن غلام دستش را زیر ران اَوراهام (ابراهیم) آقای خود گذاشت و در این مورد برایش سوگند یاد نمود.",
        "23_Chapter, 9_Verse": "آن غلام ده شتر از شتران آقای خود برداشته رفت. (سند واگذاری) تمام نفایس آقایش در دستش بود. برخاسته به اَرَم نَهرَییم – به شهر ناحُور رفت.",
        "23_Chapter, 10_Verse": "شامگاه موقعی كه زنان (از خانه‌هایشان) برای كشیدن آب (از چاه) بیرون می‌آمدند، شترها را خارج شهر پیش چشمه‌ی آب خوابانید.",
        "23_Chapter, 11_Verse": "گفت: ای خداوند خالق اَوراهام (ابراهیم) آقایم! لطفا امروز به اَوراهام (ابراهیم) آقایم لطف كن و برای من پیش بیاور (كه آنچه را می‌خواهم بیابم).",
        "23_Chapter, 12_Verse": "اینك من نزد چشمه‌ی آب ایستاده‌ام و دختران مردم شهر برای آب كشیدن بیرون می‌آیند.",
        "23_Chapter, 13_Verse": "و باشد، دختری را كه به او بگویم لطفا سبویت را كج كن تا من بنوشم و بگوید بنوش و شترهایت را هم آب خواهم داد، او را برای بنده‌ات ییصحاق (اسحاق) مقدر نمودی و به‌وسیله‌ی او خواهم فهمید كه به آقایم لطف كردی.",
        "23_Chapter, 14_Verse": "هنوز صحبت را تمام نكرده بود كه اینك ریوقا كه برای بِتوئِل پسر میلكا، زن ناحُور برادر اَوراهام (ابراهیم) زاییده شده بود بیرون آمد. سبویش بر شانه‌اش بود.",
        "23_Chapter, 15_Verse": "و آن دختر بسیار زیباروی و باكره بود و مردی با او نزدیكی نكرده بود. به سوی چشمه فرود آمد. سبویش را پر نموده بالا آمد.",
        "23_Chapter, 16_Verse": "آن غلام به استقبالش دویده گفت: لطفا كمی آب از سبویت به من بنوشان.",
        "23_Chapter, 17_Verse": "گفت آقایم بنوش. عجله كرده سبویش را بر دستش پائین آورده او را نوشانید.",
        "23_Chapter, 18_Verse": "هنگامی كه نوشانیدن او را به پایان رسانید، گفت: برای شترهایت هم آب خواهم كشید تا نوشیدن را به پایان رسانند.",
        "23_Chapter, 19_Verse": "عجله كرد سبویش را در سنگاب خالی كرده، باز به سوی چاه دوید كه آب بكشد. برای تمام شترانش آب كشید.",
        "23_Chapter, 20_Verse": "پس آن مرد با حیرت به وی نگریست. سكوت كرد تا بداند آیا خداوند او را موفق كرده است یا نه؟",
        "23_Chapter, 21_Verse": "موقعی كه شترها نوشیدن آب را تمام كرده بودند، آن مرد حلقه‌ای از طلا به وزن یك «بِقَع» و دو دستبند به وزن ده «زاهاو» برای دستان وی برداشت.",
        "23_Chapter, 22_Verse": "گفت:‌ تو دختر كیستی؟ لطفا به من بگو آیا در خانه‌ی پدرت محلی برای منزل دادن به ما هست؟",
        "23_Chapter, 23_Verse": "(دختر) به او گفت: من دختر بِتوئِل پسر میلكا زن ناحُور هستم.",
        "23_Chapter, 24_Verse": "به او گفت هم كاه و علوفه و هم جا برای منزل كردن در خانه‌ی ما فراوان است.",
        "23_Chapter, 25_Verse": "آن مرد خم شده به خداوند تعظیم كرد.",
        "23_Chapter, 26_Verse": "گفت:‌ متبارك است خداوند خالق آقایم اَوراهام (ابراهیم) كه لطف و رحمتش را از آقایم دریغ نداشت. من در راه بودم كه خداوند مرا به خانه‌ی برادر آقایم راهنمایی كرد.",
        "23_Chapter, 27_Verse": "آن دختر دویده این مطالب را به خانه‌ی مادرش اطلاع داد.",
        "23_Chapter, 28_Verse": "ریوقا برادری داشت كه نامش لاوان بود. لاوان به سوی آن مرد به طرف آن چشمه به خارج (شهر) دوید.",
        "23_Chapter, 29_Verse": "واقع شد هنگامی‌كه حلقه و دستبندها را بر دست‌های خواهر خود دید و هنگامی كه صحبت‌های ریوقا را شنید، كه می‌گفت: آن مرد با من چنین صحبت كرد، (لاوان) پیش آن مرد آمد (دید) اینك (وی) نزد چشمه پیش شترها ایستاده است.",
        "23_Chapter, 30_Verse": "گفت ای بركت شده‌ی خداوند بیا، چرا بیرون ایستاده‌ای؟ من خانه و محلی را (هم) برای شترها تدارك دیدم.",
        "23_Chapter, 31_Verse": "آن مرد به خانه آمد (پوزبند) شترهایش را باز كرد، (لاوان) به شترها كاه و علوفه داد و برای شستن پاهای وی و پاهای اشخاصی كه همراهش بودند آب داد.",
        "23_Chapter, 32_Verse": "(خوراك) جلو او گذاشته شد كه بخورد، گفت: تا حرف‌هایم را نزنم نخواهم خورد. گفت:‌ بگو!",
        "23_Chapter, 33_Verse": "گفت: من غلام اَوراهام (ابراهیم) هستم.",
        "23_Chapter, 34_Verse": "و خداوند آقایم را خیلی بركت نموده، (اَوراهام (ابراهیم)) شخصیت مهمی شده است و (خدا) گوسفندان و گاوان و نقره و طلا و غلامان و كنیزان و شتران و خرانی به او عطا كرده است.",
        "23_Chapter, 35_Verse": "سارا زن آقایم در سن پیری برای آقایم پسری زایید و (اَوراهام (ابراهیم)) هرآنچه داشت به او (ییصحاق (اسحاق)) بخشیده است.",
        "23_Chapter, 36_Verse": "آقایم مرا اینطور سوگند داده است: از دختران كِنَعَن (کنعان) كه من در سرزمینش نشسته‌ام برای پسرم زن نگیر.",
        "23_Chapter, 37_Verse": "بلكه به خانه‌ی پدرم و به قبیله‌ام رفته و برای پسرم زن بگیر.",
        "23_Chapter, 38_Verse": "به آقایم گفتم شاید آن زن به‌دنبال من نیاید.",
        "23_Chapter, 39_Verse": "به من گفت: خداوند كه به پیشگاهش سلوك نمودم، فرشته‌اش را با تو خواهد فرستاد و سفرت را قرین موفقیت خواهد كرد تا از قبیله و از خانه‌ی پدرم برای پسرم زن بگیری.",
        "23_Chapter, 40_Verse": "موقعی، از سوگندی كه برای من یاد می‌كنی مبرا خواهی شد كه نزد قبیله‌ام بروی، و درصورتی‌كه (زن برای پسرم) به تو ندهند از سوگند من مبرا خواهی بود.",
        "23_Chapter, 41_Verse": "امروز به سوی چشمه آمدم و گفتم: خداوند خالق آقایم اَوراهام (ابراهیم)! اگر مرا در راهی كه در آن گام می‌نهم كامیاب می‌گردانی،",
        "23_Chapter, 42_Verse": "اینك من نزد چشمه‌ی آب ایستاده ام، چنین شود؛ دختری كه برای آب كشیدن بیرون بیاید، به او بگویم: «لطفاً كمی آب از سبویت به من بنوشان.»",
        "23_Chapter, 43_Verse": "و به من بگوید: «هم تو بنوش و هم برای شترانت آب خواهم كشید» او همان زنی است كه خداوند برای پسر آقایم مقدر كرده است.",
        "23_Chapter, 44_Verse": "قبل از اینكه من صحبت كردن با خود را تمام كنم، اینك ریوقا سبو بر شانه بیرون آمد. به سوی چشمه فرود آمد و آب كشید. به او گفتم لطفا مرا آب بنوشان.",
        "23_Chapter, 45_Verse": "عجله نمود سبویش را از روی شانه‌ی خود پایین آورده گفت: بنوش و به شترهایت هم آب خواهم داد. نوشیدم و به شترها هم آب داد.",
        "23_Chapter, 46_Verse": "از او پرسیده گفتم: تو دختر كیستی؟ گفت (من) دختر بتوئِل پسر ناحُور كه میلكا برایش زاییده است (هستم). حلقه را به بینی و دستبندها را بر دستانش گذاشتم.",
        "23_Chapter, 47_Verse": "خم شده به خداوند تعظیم كرده و خداوند خالق آقایم اَوراهام (ابراهیم) را، كه مرا به راه صحیح راهنمایی نمود تا دختر برادر آقایم را برای پسرش بگیرم درود گفتم.",
        "23_Chapter, 48_Verse": "و اكنون اگر با آقایم لطف و وفاداری می‌كنید به من بگویید و اگر نه به من اطلاع بدهید تا به راست یا به چپ رو آورم.",
        "23_Chapter, 49_Verse": "لاوان و بتوئِل جواب داده گفتند: این موضوع از جانب خداوند مقدر شده است. با تو نیك یا بد نتوانیم گفت.",
        "23_Chapter, 50_Verse": "اینك ریوقا در حضور تو است بردار و برو و همانطوری‌كه خداوند گفته است زن پسر آقایت بشود.",
        "23_Chapter, 51_Verse": "هنگامی‌كه غلام اَوراهام (ابراهیم) سخن ایشان را شنید بر زمین (افتاده) به خداوند تعظیم كرد.",
        "23_Chapter, 52_Verse": "آن غلام اسباب نقره و اسباب طلا و لباس‌هایی درآورده به ریوقا داد و به برادر و مادر او هم اشیاء نفیسی هدیه كرد.",
        "23_Chapter, 53_Verse": "او و اشخاصی كه همراهش بودند خوردند و نوشیدند. شب را به‌سر آوردند و صبح (او) برخاسته گفت: به سوی آقایم روانه‌ام سازید.",
        "23_Chapter, 54_Verse": "برادر و مادرش گفتند: این دختر یك سال یا ده ماه پیش ما بماند بعد برود.",
        "23_Chapter, 55_Verse": "به آن‏ها گفت: مرا معطل نكنید زیرا خداوند مرا در راهم موفق گردانید. پس روانه‌ام كنید به سوی آقایم بروم.",
        "23_Chapter, 56_Verse": "گفتند: دختر را صدا بزنیم و (عقیده‌اش را) از دهان خودش بپرسیم.",
        "23_Chapter, 57_Verse": "ریوقا را صدا زده به او گفتند: آیا همراه این مرد می‌روی؟ گفت:‌ می‌روم.",
        "23_Chapter, 58_Verse": "ریوقا خواهرشان را با دایه‌اش و غلام اَوراهام (ابراهیم) و افرادش روانه كردند.",
        "23_Chapter, 59_Verse": "ریوقا را دعا نموده گفتند: خواهرمان! تو به هزاران بیور (ده‌هزار) بدل شوی و نسلت قلمرو دشمنانش را وارث گردد.",
        "23_Chapter, 60_Verse": "ریوقا و كنیزانش برخاسته روی شترها سوار گشتند و دنبال آن مرد رفتند و آن غلام ریوقا را برداشت و رفت.",
        "23_Chapter, 61_Verse": "ییصحاق (اسحاق) از سمت بِئِرلَحَی‌رُوئی می‌آمد، او ساكن نِگِو بود.",
        "23_Chapter, 62_Verse": "ییصحاق (اسحاق) نزدیك غروب برای راز و نیاز كردن (با خدا) به صحرا رفته بود. چشمانش را بلند كرده دید اینك شترها می‌آیند.",
        "23_Chapter, 63_Verse": "ریوقا چشمانش را بلند كرده ییصحاق (اسحاق) را دید و از بالای شتر پایین آمد.",
        "23_Chapter, 64_Verse": "به آن غلام گفت:‌ این شخص كه در صحرا به استقبال ما می‌آید كیست؟ آن غلام گفت آقایم است. پس پوشش خویش را برداشته (روی) خود را پوشانید.",
        "23_Chapter, 65_Verse": "آن غلام تمام كارهایی را كه كرده بود برای ییصحاق (اسحاق) تعریف كرد.",
        "23_Chapter, 66_Verse": "ییصحاق (اسحاق) او (ریوقا) را به چادر سارا مادر خود آورده و او را (به همسری) گرفت و (ریوقا) زن او شد، و دوستش می‌داشت. ییصحاق (اسحاق) بعد از (مرگ) مادرش تسلی یافت.",
        "24_Chapter, 0_Verse": "اَوراهام (ابراهیم) بار دیگر زنی گرفت كه نامش «قِطورا» بود.",
        "24_Chapter, 1_Verse": "(وی) زیمران و یقشان و مِدان و میدیان و ییشباق و شوَح را برایش زایید.",
        "24_Chapter, 2_Verse": "و یوقشان شِوا و دِدان را به‌دنیا آورد و فرزندان دِدان اَشوریم و لِطوشیم و لِئومیم بودند.",
        "24_Chapter, 3_Verse": "و فرزندان میدیان عِفا و عِفِر و حَنُوخ و اَویدا و اِلداعا، اینها همه فرزندان قِطورا بودند.",
        "24_Chapter, 4_Verse": "اَوراهام (ابراهیم) آنچه را كه داشت به ییصحاق (اسحاق) بخشید.",
        "24_Chapter, 5_Verse": "اَوراهام (ابراهیم) به فرزندانی كه از زنان صیغه‌اش داشت هدیه‌هایی داد و آن‏ها را هنگام حیاتش از پیش پسرش ییصحاق (اسحاق) به سمت شرق به سرزمین خاور روانه كرد.",
        "24_Chapter, 6_Verse": "سال‌هایی كه اَوراهام (ابراهیم) زندگی كرد یكصد و هفتاد و پنج سال بود.",
        "24_Chapter, 7_Verse": "اَوراهام (ابراهیم) با عاقبت به‌خیری، پیر و كامیاب، دعوت حق را لبیك گفته درگذشت و به (درگذشتگان) قوم خود پیوست.",
        "24_Chapter, 8_Verse": "فرزندانش، ییصحاق (اسحاق) و ییشماعِل (اسماعیل)، او را در غار هَمَخپِلا در صحرای عِفرُون پسر صُوحَرحیتی كه روبروی مَمرِه بود به‌خاك سپردند.",
        "24_Chapter, 9_Verse": "اَوراهام (ابراهیم) و سارا زنش در صحرایی كه اَوراهام (ابراهیم) از فرزندان حِت خریده بود، همان‌جا به خاك سپرده شدند.",
        "24_Chapter, 10_Verse": "بعد از فوت اَوراهام (ابراهیم) بود كه خداوند ییصحاق (اسحاق) پسرش را بركت نمود و ییصحاق (اسحاق) نزدیك «بِئِرلَحَی روُئی» ساكن شد.",
        "24_Chapter, 11_Verse": "تاریخچه‌ی خانواده‌ی ییشماعِل (اسماعیل) پسر اَوراهام (ابراهیم) كه هاگار (هاجر) مصری كنیز سارا برای اَوراهام (ابراهیم) زایید اینست:",
        "24_Chapter, 12_Verse": "نام‌های فرزندان ییشماعِل (اسماعیل) بر حسب اسم‌ها به ترتیب تولدشان این است: نِوایوت نخست‌زاده‌ی ییشماعِل (اسماعیل) و قِدار و اَدِبئِل و میوسام.",
        "24_Chapter, 13_Verse": "و میشماع و دوما و مَسا.",
        "24_Chapter, 14_Verse": "حَدَد و تِما، یطور، نافیش و قِدما.",
        "24_Chapter, 15_Verse": "اینها نام‌های فرزندان ییشماعِل (اسماعیل) است و این اسم‌ها بر حسب دهات و آبادی‌هایشان می‌باشد. دوازده نفر نامبرده رؤسای قبیله‌هایشان بودند.",
        "24_Chapter, 16_Verse": "سال‌های عمر ییشماعِل (اسماعیل) صد و سی و هفت سال بود. جان تسلیم نموده درگذشت و به (درگذشتگان) قوم خود پیوست.",
        "24_Chapter, 17_Verse": "(فرزندان ییشماعِل (اسماعیل)) از «حَویلا» تا «شور» كه روبروی مصر، سمت آشور است مقیم شدند. (ییشماعِل (اسماعیل)) در جوار تمام برادرانش مقیم شد.",
        "24_Chapter, 18_Verse": "و این تاریخچه‌ی خانواده‌ی ییصحاق (اسحاق) پسر اَوراهام (ابراهیم) است. اَوراهام (ابراهیم) ییصحاق (اسحاق) را به وجود آورد.",
        "24_Chapter, 19_Verse": "ییصحاق (اسحاق) موقع گرفتن ریوقا دختر بِتوئِل اَرَمی خواهر لاوان اَرَمی اهل «پَدَن اَرام» چهل سال داشت.",
        "24_Chapter, 20_Verse": "ییصحاق (اسحاق) به درگاه خداوند در حق زنش كه نازا بود استغاثه كرد، خداوند استغاثه او را اجابت كرد. پس ریوقا زنش باردار شد.",
        "24_Chapter, 21_Verse": "بچه‌ها در شكمش به هم فشار می‌آوردند. (ریوقا) گفت: اگر (بارداری) چنین است چرا من خواستار این هستم. رفت از خداوند بپرسد.",
        "24_Chapter, 22_Verse": "خداوند به او گفت دو قوم در شكمت است و دو ملت از رَحِمت جدا می‌شوند و ملتی از ملتی (دیگر) قویتر می‌شود و بزرگتر كوچكتر را خدمت خواهد نمود.",
        "24_Chapter, 23_Verse": "روزهای (بارداری) او كامل شد و هنگام زاییدنش فرا رسید و اینك در شكمش دوقلو بود.",
        "24_Chapter, 24_Verse": "اولی سرخ‌فام بیرون آمد. (بدن) او تماماً پشمالو چون عبای پشمین بود اسمش را عِساو (عیسو) نهادند.",
        "24_Chapter, 25_Verse": "و بعد از آن برادرش كه دستش را بر پاشنه‌ی عِساو (عیسو) گرفته بود بیرون آمد اسمش را یعقُوو (یعقوب) نهاد. ییصحاق (اسحاق) هنگام تولد آن‏ها شصت ساله بود.",
        "24_Chapter, 26_Verse": "این كودكان بزرگ شدند. عِساو (عیسو) مردی شكارچی ماهر، مرد صحرایی بود و یعقُوو (یعقوب) مردی ساده دل، چادر نشین و اهل مطالعه.",
        "24_Chapter, 27_Verse": "ییصحاق (اسحاق) عِساو (عیسو) را دوست می‌داشت چونكه (طعم) شكار (او) در دهانش بود و ریوقا یعقُوو (یعقوب) را دوست می‌داشت.",
        "24_Chapter, 28_Verse": "هنگامی‌كه یعقُوو (یعقوب) آش می‌پخت عِساو (عیسو) از صحرا آمد و خسته بود.",
        "24_Chapter, 29_Verse": "عِساو (عیسو) به یعقُوو (یعقوب) گفت: نظر به اینكه من خسته هستم اكنون از این (آش) قرمز (آدُوم) به‌من بخوران. از این جهت نام او (عساو) را اِدُوم نامید.",
        "24_Chapter, 30_Verse": "یعقُوو (یعقوب) گفت: فعلاً نخست‌زادی‌ات را به من بفروش.",
        "24_Chapter, 31_Verse": "عِساو (عیسو) (پیش خود) گفت: اینك من دارم، می‌میرم نخست‌زادی به چه كار من می‌آید.",
        "24_Chapter, 32_Verse": "یعقُوو (یعقوب) گفت:‌ فعلاً برایم قسم بخور. برایش قسم خورد و نخست‌زادی‌اش را به یعقُوو (یعقوب) فروخت.",
        "24_Chapter, 33_Verse": "یعقُوو (یعقوب) به عِساو (عیسو) نان و آش عدس داد. خورد و نوشید و برخاست و رفت. عِساو نخست‌زادی را خوار نمود.",
        "25_Chapter, 0_Verse": "غیر از قحطی اولیه كه در زمان اَوراهام (ابراهیم) بود در آن سرزمین قحطی شد. ییصحاق (اسحاق) نزد اَوی‌مِلِخ پادشاه پِلیشتیم به گِرار رفت.",
        "25_Chapter, 1_Verse": "خداوند به او ظاهر شده گفت: به مصر سرازیر نشو، در آن سرزمینی كه به تو خواهم گفت سكونت گزین.",
        "25_Chapter, 2_Verse": "در این سرزمین اقامت كن با تو خواهم بود، بركتت خواهم نمود، زیرا تمام این سرزمین‌ها را به تو و به نسلت خواهم داد و به سوگندی كه برای اَوراهام (ابراهیم) پدرت یاد نمودم وفادار خواهم بود.",
        "25_Chapter, 3_Verse": "نسلت را چون ستارگان آسمان زیاد خواهم كرد و تمام این سرزمین‌ها را به نسلت خواهم بخشید. و تمام اقوام زمین به وسیله‌ی نسلت بركت خواهند یافت.",
        "25_Chapter, 4_Verse": "و این به‌خاطر آن است كه اَوراهام (ابراهیم) حرف مرا گوش داد و اوامر، فرامین، قوانین و تعالیم مرا حفظ نمود.",
        "25_Chapter, 5_Verse": "ییصحاق (اسحاق) در گِرار اقامت گزید.",
        "25_Chapter, 6_Verse": "مردم آن محل درباره‌ی زنش جویا شدند، نظر به اینكه می‌ترسید بگوید زنم است گفت: خواهرم است. (با خود گفت) مبادا مردم آن محل مرا به‌خاطر ریوقا كه زیباروی است بكشند.",
        "25_Chapter, 7_Verse": "نظر به اینكه اقامتش در آنجامدت زیادی طول كشید (چنین) اتفاق افتاد كه اَوی‌مِلِخ پادشاه پِلیشتیم از پنجره نظر افكنده دید ییصحاق (اسحاق) با ریوقا زنش شوخی می‌كند.",
        "25_Chapter, 8_Verse": "اَوی‌مِلِخ ییصحاق (اسحاق) را صدازده گفت: در حقیقت این زنت است، چطور گفتی خواهرم است؟ ییصحاق (اسحاق) به او گفت چونكه (پیش خودم) گفتم مبادا به سبب وی كشته شوم.",
        "25_Chapter, 9_Verse": "اَوی‌مِلِخ گفت این چه كاری است با ما كردی؟ چیزی نمانده بود كه شخص اول قوم با زنت همبستر شود و موجب گناهكاری ما شوی.",
        "25_Chapter, 10_Verse": "اَوی‌مِلِخ به تمام قوم اینطور فرمان داد: كسی كه مزاحم این مرد با زنش شود حتما كشته خواهد شد.",
        "25_Chapter, 11_Verse": "ییصحاق (اسحاق) در آن سرزمین زراعت كرد و در آن سال صد برابر (حاصل) به دست آورد و خداوند بركتش داد.",
        "25_Chapter, 12_Verse": "آن مرد (ییصحاق (اسحاق)) شخص بزرگی شد و به تدریج شخصیتی مهم گشت تا مقام والاتر یافت.",
        "25_Chapter, 13_Verse": "دارای گله‌ی گوسفند و گله‌ی گاو و خدم زیادی شد و پِلیشتیم به او حسد بردند.",
        "25_Chapter, 14_Verse": "پِلیشتیم تمام چاه‌هایی را كه غلامان پدرش در روزگار اَوراهام (ابراهیم) حفر كرده بودند مسدود نموده، آن‏ها را (از) خاك پر كردند.",
        "25_Chapter, 15_Verse": "اَوی‌مِلِخ به ییصحاق (اسحاق) گفت نظر به اینكه از ما قویتر شدی از پیش ما برو.",
        "25_Chapter, 16_Verse": "ییصحاق (اسحاق) از آنجا رفت و در دره‌ی گِرار اردو زده آنجا ساكن شد.",
        "25_Chapter, 17_Verse": "ییصحاق (اسحاق) چاه‌های آبی را كه در روزگار اَوراهام (ابراهیم) پدرش حفر كرده و پِلیشتیم بعد از فوت اَوراهام (ابراهیم) مسدود كرده بودند، مجددا حفر نمود و نام‌هایی چون اسامی‌ای كه پدرش بر آن‏ها نهاده بود بر آن‏ها گذاشت.",
        "25_Chapter, 18_Verse": "غلامان ییصحاق (اسحاق) در آن دره حفریاتی كردند و آنجا چاه آب جاری یافتند.",
        "25_Chapter, 19_Verse": "چوبانان گِرار با چوپانان ییصحاق (اسحاق) نزاع كرده می‌گفتند این آب مال ماست. نظر به اینكه به او ستم كردند اسم آن چاه را عِسِق (ستم) گذاشت.",
        "25_Chapter, 20_Verse": "چاه دیگری حفر كردند. بر سر آن هم نزاع كردند. اسمش را سیطنا (شیطنت) گذاشت.",
        "25_Chapter, 21_Verse": "از آنجا نقل مكان نموده چاه دیگری حفر كرد و بر سر آن نزاع نكردند اسمش را رِحُووُت (وسعت) گذاشت. گفت كه اكنون خداوند به ما وسعت بخشید و در آن سرزمین بارور خواهیم گشت.",
        "25_Chapter, 22_Verse": "از آنجا به بِئِرشِوَع عزیمت كرد.",
        "25_Chapter, 23_Verse": "خداوند در آن شب به او ظاهر شده گفت من خداوند اَوراهام (ابراهیم) پدرت هستم. من با تو هستم هراسان مباش. به‌خاطر اَوراهام (ابراهیم) بنده‌ام بركتت می‌كنم و نسلت را زیاد می‌گردانم.",
        "25_Chapter, 24_Verse": "آنجا قربانگاهی بنا كرد و به‌نام خداوند نامید و چادرش را آنجا برافراشت. غلامان ییصحاق (اسحاق) آنجا چاهی كندند.",
        "25_Chapter, 25_Verse": "و اَوی‌مِلِخ با جمعی از دوستانش و پیخُول وزیر جنگش از گِرار نزد او (ییصحاق (اسحاق)) رفت.",
        "25_Chapter, 26_Verse": "ییصحاق (اسحاق) به آن‏ها گفت چرا نزد من آمدید؟ شما با من دشمن بودید و از نزد خودتان بیرونم كردید.",
        "25_Chapter, 27_Verse": "گفتند: دیدیم كه واقعا خداوند با تو بود گفتیم تمنی اینكه بین ما و تو سوگند همراه با نفرین باشد و با تو پیمان ببندیم.",
        "25_Chapter, 28_Verse": "اكنون تو ای متبرك شده‌ی خداوند، همان‌طوری‌كه آزارت ندادیم و با تو فقط خوبی كرده تو را به سلامت بیرون كردیم با ما بدی نكن.",
        "25_Chapter, 29_Verse": "برای آن‏ها ضیافتی ترتیب داد، خوردند و نوشیدند.",
        "25_Chapter, 30_Verse": "بامدادان سحرخیزی كرده برای یكدیگر سوگند یاد كردند. ییصحاق (اسحاق) آن‏ها را روانه نمود و از پیش او با صلح و صفا رفتند.",
        "25_Chapter, 31_Verse": "در آن روز بود كه غلامان ییصحاق (اسحاق) آمده در مورد چاهی كه حفر كرده بودند به او اطلاع داده گفتند: آب پیدا كردیم.",
        "25_Chapter, 32_Verse": "آنرا «شیوعا» نامید به این جهت نام آن شهر تا امروز بِئِرشِوَع است.",
        "25_Chapter, 33_Verse": "عساو چهل ساله بود كه یهودیت دختر بِئری و باسمَت دختر اِلون‌حیتی را (به همسری) گرفت.",
        "25_Chapter, 34_Verse": "(آن‏ها) برای ییصحاق (اسحاق) و ریوقا موجب اوقات تلخی شدند.",
        "26_Chapter, 0_Verse": "نظر به اینكه ییصحاق (اسحاق) پیر شده و دید چشمانش ضعیف گشته بود عِساو (عیسو) پسر بزرگش را صدا زده به او گفت: پسرم! (عساو)، به وی گفت حاضرم.",
        "26_Chapter, 1_Verse": "گفت اینك پیر شده‌ام. روز درگذشتن خود را نمی‌دانم.",
        "26_Chapter, 2_Verse": "اكنون لطفاً وسایلت، تركش و كمانت را بردار، به صحرا بیرون رفته برای من شكار كن.",
        "26_Chapter, 3_Verse": "غذاهای لذیذی همانطور كه دوست می‌دارم درست كن و برایم بیاور تا بخورم و قبل از اینكه فوت كنم جانم تو را دعا نماید.",
        "26_Chapter, 4_Verse": "ریوقا موقعی كه ییصحاق (اسحاق) با عِساو (عیسو) صحبت می‌كرد می‌شنید. عِساو برای شكار كردن و آوردن شكار به صحرا رفت.",
        "26_Chapter, 5_Verse": "پس ریوقا به پسر خود یعقُوو (یعقوب) چنین گفت: اینك از پدرت كه با عِساو (عیسو) برادرت صحبت می‌كرد این‌طور شنیدم.",
        "26_Chapter, 6_Verse": "برایم شكاری آورده غذاهای لذیذی درست كن تا بخورم و قبل از درگذشتنم در پیشگاه خداوند دعایت كنم.",
        "26_Chapter, 7_Verse": "اكنون پسرم! به آنچه كه به تو دستور می‌دهم، به حرفم، گوش بده.",
        "26_Chapter, 8_Verse": "حالا پیش گوسفندان برو و از آنجا دو بزغاله‌ی خوب برایم بیاور تا از آن‏ها غذاهای لذیذ برای پدرت همان‌طور كه دوست می‌دارد، درست كنم.",
        "26_Chapter, 9_Verse": "برای پدر بیاور تا بخورد، و قبل از فوتش تو را دعا كند.",
        "26_Chapter, 10_Verse": "یعقُوو (یعقوب) به ریوقا مادر خود گفت: اینك عِساو (عیسو) برادرم مردی پرمو است و من مردی بی‌مو هستم.",
        "26_Chapter, 11_Verse": "شاید پدرم لمسم كند و به‌نظرش آید كه خواسته‌ام گولش بزنم و موجبات نفرین شدن خود را فراهم كنم و نه دعا.",
        "26_Chapter, 12_Verse": "مادرش به او گفت: پسرم نفرینت برای من، فقط به حرف من گوش بده و برو (بزغاله‌ها را) بیاور.",
        "26_Chapter, 13_Verse": "رفت برداشته برای مادرش آورد. مادرش غذاهای لذیذی همانطور كه پدرش دوست می‌داشت درست كرد.",
        "26_Chapter, 14_Verse": "ریوقا آن لباس‌های دلپسند پسر بزرگش، عِساو (عیسو)، را كه در خانه نزد او بود برداشته بر تن یعقُوو (یعقوب) پسر كوچكش پوشاند.",
        "26_Chapter, 15_Verse": "و پوست‌های بزغاله را بر دستان و بخش بی‌موی گردن او پوشاند.",
        "26_Chapter, 16_Verse": "غذاهای لذیذ و نانی را كه تهیه كرده بود به‌دست یعقُوو (یعقوب) پسر خود داد.",
        "26_Chapter, 17_Verse": "(یعقُوو (یعقوب)) نزد پدر آمده گفت: پدرم! گفت: بله، كی هستی پسرم؟",
        "26_Chapter, 18_Verse": "(یعقُوو (یعقوب)) به پدر گفت: من عِساو (عیسو) نخست‌زاده‌ات هستم. آنچه به من گفتی انجام دادم لطفا برخیز بنشین و از شكارم بخور تا جانت دعایم كند.",
        "26_Chapter, 19_Verse": "ییصحاق (اسحاق) به پسر خود گفت: پسرم! چه شد كه به این زودی پیدا كردی؟ گفت: چون كه خداوند خالقت در برابرم قرار داد.",
        "26_Chapter, 20_Verse": "ییصحاق (اسحاق) به یعقُوو (یعقوب) گفت: پسرم! لطفاً جلو بیا لمست كنم آیا تو پسرم عِساو (عیسو) هستی یا نه؟",
        "26_Chapter, 21_Verse": "یعقُوو (یعقوب) به ییصحاق (اسحاق) پدر خود نزدیك شد. (ییصحاق (اسحاق)) او را لمس نموده گفت: صدا از آن یعقُوو (یعقوب) است و دست‌ها، دست‌های عِساو (عیسو).",
        "26_Chapter, 22_Verse": "و نظر به اینكه دستانش چون دستان عِساو (عیسو) برادرش پرمو بود او را نشناخت. دعایش كرد.",
        "26_Chapter, 23_Verse": "گفت عِساو (عیسو) پسرم تویی؟ گفت منم.",
        "26_Chapter, 24_Verse": "گفت پیش من بیاور تا از شكار پسرم بخورم تا جانم دعایت كند. پیش او برد و (ییصحاق (اسحاق)) خورد. شراب برایش آورد نوشید.",
        "26_Chapter, 25_Verse": "ییصحاق (اسحاق) پدرش به او گفت: پسرم جلو بیا مرا ببوس.",
        "26_Chapter, 26_Verse": "جلو رفت و او را بوسید. (ییصحاق (اسحاق)) لباس‌های او را بوییده دعایش كرد. (با خود) گفت ببین بوی پسرم چون بوی صحرایی است كه خداوند بركتش نمود.",
        "26_Chapter, 27_Verse": "و خداوند شبنم از آسمان و چربی‌های زمین و فراوانی غله و شیره به تو بدهد.",
        "26_Chapter, 28_Verse": "اقوام، تو را خدمت كنند و ملل در برابر تو سر تعظیم فرود آورند. آقای برادرانت باشی. فرزندان مادرت در برابر تو كرنش كنند. نفرین كنندگانت ملعون و بركت كنندگانت متبارك (باشند).",
        "26_Chapter, 29_Verse": "چنین پیش آمد همین‌كه ییصحاق (اسحاق) دعا كردن یعقُوو (یعقوب) را تمام كرد، به محض اینکه یعقُوو (یعقوب) از پیش روی پدر خارج شد عِساو (عیسو) برادرش از شکار برگشت.",
        "26_Chapter, 30_Verse": "او هم غذاهای لذیذی درست كرده برای پدر آورد. به پدر خود گفت: پدر برخیز از شكار پسرت بخور تا جانت مرا دعا كند.",
        "26_Chapter, 31_Verse": "ییصحاق (اسحاق)، پدرش، به او گفت: تو كیستی؟ گفت: من عِساو (عیسو) پسر نخست‌زاده‌ات هستم.",
        "26_Chapter, 32_Verse": "ییصحاق (اسحاق) دچار اضطراب شدید شد. گفت: پس آنكه شكار كرده برایم آورد و قبل از آنكه تو بیایی از همه چیز خوردم و وی را دعا نمودم چه كسی بود؟ متبارك هم باشد.",
        "26_Chapter, 33_Verse": "موقعی كه عِساو (عیسو) سخنان پدر را شنید، فریاد بی‌نهایت بلند و تلخی برآورد و به پدر خود گفت: پدرم! مرا هم دعا كن.",
        "26_Chapter, 34_Verse": "گفت: برادرت با تدبیر آمد و دعایت را گرفت.",
        "26_Chapter, 35_Verse": "(عِساو (عیسو)) گفت: آیا برای این نامش را یعقُوو (یعقوب) گذاشت كه اینك دوبار مرا فریب داده است. نخست‌زادی‌ام را گرفت اكنون هم دعایم را به چنگ آورد. (عِساو) گفت: آیا برای من دعایی اختصاص ندادی؟",
        "26_Chapter, 36_Verse": "ییصحاق (اسحاق) جواب داده به عِساو (عیسو) گفت: اینك او را بر تو سرور تعیین نمودم و تمام برادرانش را غلامان او قرار دادم و غله و شیره برای او تامین كردم. پس پسرم برای تو چه بكنم؟",
        "26_Chapter, 37_Verse": "عِساو (عیسو) به پدرش گفت: پدرم آیا همین یك دعا را داری؟ من هم هستم. پدرم! مرا دعا كن. عِساو صدایش را بلند كرده گریست.",
        "26_Chapter, 38_Verse": "ییصحاق (اسحاق) پدرش جواب داده به او گفت اینك مسكن تو از زمین چربی‌دار باشد و از شبنم آسمان از بالا (بهره‌مند گردی).",
        "26_Chapter, 39_Verse": "و با شمشیرت زندگی كن و برادرانت را خدمت نمایی. چنین شود كه (هرگاه برادرت از انجام وظایف دینی خود سر باز زند) با او درخواهی افتاد و یوغش را از گردنت بازخواهی كرد.",
        "26_Chapter, 40_Verse": "عِساو (عیسو) به‌خاطر دعایی كه پدرش به یعقُوو (یعقوب) كرده بود كینه‌ی او (یعقُوو (یعقوب)) را (به‌دل) گرفت. عِساو در دل خود می‌گفت روزهای سوگواری پدر كه نزدیك شود، یعقُوو (یعقوب) برادرم را خواهم كشت.",
        "26_Chapter, 41_Verse": "سخنان عِساو (عیسو) پسر بزرگ ریوقا به وی (ریوقا) اطلاع داده شد. پس فرستاده یعقُوو (یعقوب) پسر كوچك خود را صدا زد و به او گفت:‌ اینك عِساو برادرت به خود دلخوشی می‌دهد كه تو را بكشد.",
        "26_Chapter, 42_Verse": "پس اكنون پسرم به حرف من گوش كن و برخیز به حاران نزد لاوان برادرم فرار كن.",
        "26_Chapter, 43_Verse": "چند سالی پیش او بمان كه تا خشم برادرت فرونشیند.",
        "26_Chapter, 44_Verse": "تا غضب برادرت از تو برگردد و آنچه را با او كردی فراموش كند و (آنگاه) من (كسی را) فرستاده تو را از آنجا خواهم آورد. چرا هر دوتایتان را باهم در یك روز از دست بدهم؟",
        "26_Chapter, 45_Verse": "ریوقا به ییصحاق (اسحاق) گفت به‌خاطر دختران حِت از زندگیم به تنگ آمده‌ام. اگر یعقُوو (یعقوب) زنی از دختران حِت، ‌همچون دختران این سرزمین بگیرد، زندگی برای من چه ارزشی خواهد داشت؟",
        "27_Chapter, 0_Verse": "ییصحاق (اسحاق) یعقُوو (یعقوب) را صدا زد. دعایش كرد. امر نموده به او گفت از دختران كِنَعَن (کنعان) زن نگیر.",
        "27_Chapter, 1_Verse": "برخیز به « پَدَن‌اَرام» به خانه‌ی بِتوئل پدر مادرت برو و از آنجا از دختران لاوان برادر مادرت برای خودت زن بگیر.",
        "27_Chapter, 2_Verse": "و قادر مطلق تو را بركت داده بارور و زیادت كند و به اقوام پرجمعیت مبدل گردی.",
        "27_Chapter, 3_Verse": "و (قادر مطلق) بركت اَوراهام (ابراهیم) را برای ارث بردن سرزمین اقامتگاهت كه خداوند به اَوراهام (ابراهیم) بخشید، به تو و به نسلت بدهد.",
        "27_Chapter, 4_Verse": "ییصحاق (اسحاق) یعقُوو (یعقوب) را فرستاد. (او) به «پَدَن‌اَرام» نزد لاوان پسر بِتوئل اَرَمی برادر ریوقا مادر یعقُوو (یعقوب) و عِساو (عیسو) رفت.",
        "27_Chapter, 5_Verse": "و عِساو (عیسو) دید كه ییصحاق (اسحاق) یعقُوو (یعقوب) را دعا كرد و او را برای زن گرفتن به « پَدَن‌اَرام» روانه ساخت و در حالی‌كه او را دعا می‌نمود به وی این‌طور امر كرد «از دختران كِنَعَن (کنعان) زن نگیر».",
        "27_Chapter, 6_Verse": "(و چون) یعقُوو (یعقوب) از پدر و مادر اطاعت نموده به «پَدَن‌اَرام» رفت.",
        "27_Chapter, 7_Verse": "عِساو (عیسو) درك كرد كه دختران كِنَعَن (کنعان) در نظر ییصحاق (اسحاق) پدرش بد هستند.",
        "27_Chapter, 8_Verse": "عِساو (عیسو) نزد ییشماعِل (اسماعیل) رفته «مَحَلَت» دختر ییشماعِل (اسماعیل) پسر اَوراهام (ابراهیم) خواهر نِوایوت را اضافه بر زنانش برای خود به همسری گرفت.",
        "27_Chapter, 9_Verse": "یعقُوو (یعقوب) از بِئِرشِوَع خارج شده به حاران رفت.",
        "27_Chapter, 10_Verse": "به آن محل رسیده نظر به اینكه آفتاب غروب كرد آنجا منزل نمود. از سنگ‌های آن محل برداشته زیر سرش گذاشت و در آن محل خوابید.",
        "27_Chapter, 11_Verse": "خواب دید اینك نردبانی روی زمین قرار دارد و سرش به آسمان می‌رسد و فرشتگان خداوند به وسیله‌ی آن بالا رفته و پایین می‌آیند.",
        "27_Chapter, 12_Verse": "و اینك خداوند بالای آن قرار دارد (خداوند گفت) من خداوند خالق اَوراهام (ابراهیم) پدرت و خداوند ییصحاق (اسحاق) هستم. این سرزمین را كه روی آن خوابیده‌ای به تو و به نسلت خواهم داد.",
        "27_Chapter, 13_Verse": "نسلت چون خاك زمین شده به طرف غرب و شرق و شمال و جنوب توسعه خواهی یافت و تمام قبیله‌های زمین به وسیله‌ی تو و نسلت بركت خواهند شد.",
        "27_Chapter, 14_Verse": "و اینك من با توام و در هرجا كه بروی حفظت خواهم كرد و تو را به این سرزمین باز خواهم گردانید زیرا تركت نخواهم نمود تا آنچه را كه به تو گفتم انجام دهم.",
        "27_Chapter, 15_Verse": "یعقُوو (یعقوب) از خواب بیدار شده گفت: یقیناً خداوند در این مكان است و من نمی‌دانستم.",
        "27_Chapter, 16_Verse": "ترسان شده گفت این محل چه مهیب است. این جز خانه‌ی خداوند نیست و این دروازه‌ی آسمان است.",
        "27_Chapter, 17_Verse": "یعقُوو (یعقوب) بامدادان سحرخیزی كرده سنگی را كه زیر سرش نهاده بود برداشت و آنرا ستون پرستشگاهی قرار داد و بر سر آن روغن ریخت.",
        "27_Chapter, 18_Verse": "نام آن محل را «بِت‌اِل» خواند، لكن در ابتدا نام آن شهر «لوز» بود.",
        "27_Chapter, 19_Verse": "یعقُوو (یعقوب) چنین نذر كرد: اگر خداوند با من باشد، در راهی كه می‌روم حفظم نماید، به من نان بدهد (سالم باشم) بخورم، و لباس (بدهد. سالم باشم) بپوشم،",
        "27_Chapter, 20_Verse": "به خانه‌ی پدرم به سلامت بازگردم و خداوند برای من داور باقی بماند.",
        "27_Chapter, 21_Verse": "این سنگی كه ستون پرستشگاه قرار دادم (نشانی است كه اینجا) خانه‌ی خداوند خواهد بود و آنچه به من بدهی ده یك آن را به تو خواهم داد.",
        "28_Chapter, 0_Verse": "یعقُوو (یعقوب) گام برداشته به سرزمین مردم خاور رفت.",
        "28_Chapter, 1_Verse": "دید اینك چاهی در صحراست و سه گله گوسفند كنار آن خوابیده‌اند چونكه از آن چاه گله‌ها را آب می‌دادند و سنگ روی دهانه‌ی چاه بزرگ بود.",
        "28_Chapter, 2_Verse": "تمام گله‌ها آنجا جمع شده (چوپان‌ها) آن سنگ را از روی دهانه‌ی چاه می‌غلطاندند. گوسفندان را آب داده سنگ را بر دهانه‌ی چاه به جایش برمی‌گرداندند.",
        "28_Chapter, 3_Verse": "یعقُوو (یعقوب) به آن‏ها گفت: برادرانم شما اهل كجا هستید؟ گفتند اهل حارانیم.",
        "28_Chapter, 4_Verse": "به آن‏ها گفت: آیا لاوان پسر ناحُور را می‌شناسید؟ گفتند: می‌شناسیم.",
        "28_Chapter, 5_Verse": "به آن‏ها گفت: آیا سالم است؟ گفتند: سالم است و اینك راحِل دخترش با گوسفندان می‌آید.",
        "28_Chapter, 6_Verse": "گفت: اینك هنوز روز بلند است وقت جمع‌آوری مواشی نیست. آب به گوسفندان داده، بروید بچرانید.",
        "28_Chapter, 7_Verse": "گفتند: نمی‌توانیم مگر اینكه تمام گله‌ها جمع شوند و (چوپان‌ها) سنگ را از روی دهانه‌ی چاه بغلطانند تا گوسفندان را آب دهیم.",
        "28_Chapter, 8_Verse": "هنوز با آن‏ها صحبت می‌كرد كه راحل با گوسفندانی كه مال پدرش بود آمد، زیرا او چوپان بود.",
        "28_Chapter, 9_Verse": "موقعی‌كه یعقُوو (یعقوب) راحِل دختر لاوان برادر مادرش و گوسفندان لاوان برادر مادرش را دید، یعقُوو (یعقوب) پیش‌رفته سنگ را از روی دهانه‌ی چاه غلطانید و گوسفندان لاوان، برادر مادرش را آب داد.",
        "28_Chapter, 10_Verse": "یعقُوو (یعقوب) راحِل را بوسید. صدایش را بلند نموده گریه كرد.",
        "28_Chapter, 11_Verse": "یعقُوو (یعقوب) به راحِل اطلاع داد كه خویشاوند پدرش و پسر ریوقا است (راحِل) دوید به پدرش خبر داد.",
        "28_Chapter, 12_Verse": "هنگامی كه لاوان خبر یعقُوو (یعقوب) پسر خواهر خود را شنید به استقبالش شتافت، او را در بغل گرفته بوسید و به خانه‌ی خود آورد. یعقُوو (یعقوب) تمام این مطالب را برای لاوان تعریف كرد.",
        "28_Chapter, 13_Verse": "لاوان به او گفت: در حقیقت تو استخوان و گوشت منی. یكماه تمام نزد او ماند.",
        "28_Chapter, 14_Verse": "لاوان به یعقُوو (یعقوب) گفت: آیا چون برادر من هستی (باید) برای من رایگان خدمت كنی؟! به من بگو اجرتت چیست؟",
        "28_Chapter, 15_Verse": "لاوان دو دختر داشت نام بزرگتر لِئا و نام كوچكتر راحِل بود.",
        "28_Chapter, 16_Verse": "چشمان لِئا ضعیف بود و راحِل خوش‌قیافه و زیباروی بود.",
        "28_Chapter, 17_Verse": "یعقُوو (یعقوب) راحِل را دوست می‌داشت. (به لاوان) گفت: هفت سال برای راحِل دختر كوچكت به تو خدمت خواهم نمود.",
        "28_Chapter, 18_Verse": "لاوان گفت: او را به تو بدهم بهتر از این است كه به شخص دیگری بدهم. پیش من بمان.",
        "28_Chapter, 19_Verse": "یعقُوو (یعقوب) به خاطر راحِل هفت سال خدمت كرد و در اثر عشقش به وی (این هفت سال) در نظرش مثل چند روز بود.",
        "28_Chapter, 20_Verse": "یعقُوو (یعقوب) به لاوان گفت: نظر به اینكه سال‌های (خدمت) من سپری شده است زنم را بده تا با او ازدواج كنم.",
        "28_Chapter, 21_Verse": "لاوان تمام مردم آن محل را جمع نموده ضیافتی ترتیب داد.",
        "28_Chapter, 22_Verse": "هنگام غروب بود (كه) لِئا دختر خود را برداشته او را نزد وی آورد. (یعقُوو (یعقوب)) با او همخوابی كرد.",
        "28_Chapter, 23_Verse": "لاوان زیلپا كنیز خود را به‌صورت كنیز به لِئا دختر خود داد.",
        "28_Chapter, 24_Verse": "صبح شد و دید كه لِئا است. به لاوان گفت این چه كاری است با من كردی؟ مگر به‌خاطر راحل، به تو خدمت نكردم؟ پس چرا فریبم دادی؟",
        "28_Chapter, 25_Verse": "لاوان گفت: در محل ما چنین عمل نمی‌شود كه (دختر) كوچكتر را قبل از بزرگتر (شوهر) دهند.",
        "28_Chapter, 26_Verse": "هفته‌ی (عروسی) این یكی را تمام كن، آن دیگری را هم در مقابل هفت‌سال دیگر كه نزد ما خدمت خواهی كرد به تو خواهیم داد.",
        "28_Chapter, 27_Verse": "یعقُوو (یعقوب) چنین كرد. هفته‌ی (عروسی) او را تمام كرد. (لاوان) راحِل دخترش را به ازدواج او درآورد.",
        "28_Chapter, 28_Verse": "لاوان بیلها كنیز خود را به صورت كنیز به راحِل دختر خود داد.",
        "28_Chapter, 29_Verse": "(یعقُوو (یعقوب)) با راحِل ازدواج كرد. راحِل را بیش از لِئا دوست می‌داشت و به خاطر او باز هفت سال دیگر خدمت كرد.",
        "28_Chapter, 30_Verse": "خداوند دید كه لِئا نامحبوب است، بارورش كرد و راحِل نازا بود.",
        "28_Chapter, 31_Verse": "لِئا باردار شد و پسری زایید. اسمش را رِئووِن گذاشت چونكه گفت كه خداوند شاهد بیچارگی من بود حالا دیگر شوهرم مرا دوست خواهد داشت.",
        "28_Chapter, 32_Verse": "باز باردار شد. پسر زاییده گفت، اكنون نظر به اینكه خداوند دید من نامحبوبم این (پسر) را هم به من داد. او را شیمعُون نام گذاشت.",
        "28_Chapter, 33_Verse": "باز باردار شد پسر زاییده گفت: اكنون نظر به اینكه سه پسر زائیدم این بار شوهرم به سوی من كشیده خواهد شد، به این جهت نامش را لِوی (لاوی) خواند.",
        "28_Chapter, 34_Verse": "باز باردار شد و پسر زاییده گفت: این بار خداوند را شكر می‌كنم. به این جهت نامش را یهودا گذاشت. و از زاییدن باز ایستاد.",
        "29_Chapter, 0_Verse": "راحِل دید كه برای یعقُوو (یعقوب) نزاییده است به لِئا خواهرش حسد برد. به یعقُوو (یعقوب) گفت: به من فرزندانی بده و اگر نه من مرده محسوب می‌شوم.",
        "29_Chapter, 1_Verse": "خشم یعقُوو (یعقوب) نسبت به راحل برافروخته شده گفت: مگر من به جای خداوند هستم كه ثمرِ بطن را از تو دریغ داشت؟",
        "29_Chapter, 2_Verse": "گفت: این بیلها كنیزم است، با وی همبستر شو تا بر زانوهای من بزاید و من هم به‌وسیله‌ی او آباد گردم.",
        "29_Chapter, 3_Verse": "(راحِل) بیلها كنیز خود را برای همسری به او داد. یعقُوو (یعقوب) با وی همبستر شد.",
        "29_Chapter, 4_Verse": "بیلها باردار شده برای یعقُوو (یعقوب) پسری زایید.",
        "29_Chapter, 5_Verse": "راحِل گفت: خداوند مرا دادرسی كرد و به حرف من گوش داد و به من پسری داد به این جهت نام او را دان گذاشت.",
        "29_Chapter, 6_Verse": "باز بیلها كنیز راحِل باردار شده دومین پسر را برای یعقُوو (یعقوب) زایید.",
        "29_Chapter, 7_Verse": "راحِل گفت: با خواهرم مبارزات زیادی كردم و غالب شدم. نام او را نَفتالی گذاشت.",
        "29_Chapter, 8_Verse": "لِئا دید كه از زائیدن باز ایستاده است، زیلپا كنیزش را برداشته او را به همسری به یعقُوو (یعقوب) داد.",
        "29_Chapter, 9_Verse": "زیلپا كنیز لِئا برای یعقُوو (یعقوب) پسری زایید.",
        "29_Chapter, 10_Verse": "لِئا گفت: خوشبختی آمد. نامش را گاد گذاشت.",
        "29_Chapter, 11_Verse": "زیلپا كنیز لِئا دومین پسر را برای یعقُوو (یعقوب) زایید.",
        "29_Chapter, 12_Verse": "لِئا گفت: چقدر خوشبختم، زیرا دختران، مرا خوشبخت خواهند خواند. نامش را آشِر گذاشت.",
        "29_Chapter, 13_Verse": "در روزهای درو گندم رِئووِن به صحرا رفت. مِهرگیاهانی یافت و آن‏ها را نزد مادرش لِئا آورد. راحِل به لِئا گفت لطفاً از مهرگیاه‌های پسرت به من بده.",
        "29_Chapter, 14_Verse": "به او گفت: آیا شوهرم را گرفتی كم است؟ مِهر گیاه‌های پسرم را هم (می‌خواهی) بگیری؟ راحِل گفت: پس عوض مِهر گیاه‌های پسرت امشب (یعقُوو (یعقوب)) با تو بخوابد.",
        "29_Chapter, 15_Verse": "شامگاه، یعقُوو (یعقوب) از صحرا آمد. لِئا به استقبالش بیرون آمده گفت پیش من بیا زیرا با مِهرگیاه‌های پسرم تو را اجیر كردم. پس وی در آن شب با او خوابید.",
        "29_Chapter, 16_Verse": "خداوند به لِئا توجه كرد. باردار شده پنجمین پسر را برای یعقُوو (یعقوب) زایید.",
        "29_Chapter, 17_Verse": "لِئا گفت: برای اینكه كنیزم را به شوهرم دادم خداوند مزدم را داد، نامش را ییساخار گذاشت.",
        "29_Chapter, 18_Verse": "لِئا باردار شد ششمین پسر را برای یعقُوو (یعقوب) زایید.",
        "29_Chapter, 19_Verse": "لِئا گفت خداوند هدیه‌ی خوبی به من بخشید. این بار شوهرم با من هم‌منزل خواهد شد زیرا شش پسر برایش زاییده‌ام. نامش را زِوولون گذاشت.",
        "29_Chapter, 20_Verse": "بعد دختری زایید نامش را دینا گذاشت.",
        "29_Chapter, 21_Verse": "خداوند راحِل را مدنظر قرار داد. تمنای او را اجابت نموده، بارورش كرد.",
        "29_Chapter, 22_Verse": "باردار گشت و پسری زایید. گفت خداوند به سرزنش (شدن) من خاتمه داد.",
        "29_Chapter, 23_Verse": "نامش را به این منظور كه خداوند پسری علاوه بر این پسر به او بدهد یوسف گذاشت.",
        "29_Chapter, 24_Verse": "موقعی كه راحِل یوسف را زایید، یعقُوو (یعقوب) به لاوان گفت مرا روانه كن به محل و سرزمینم بروم.",
        "29_Chapter, 25_Verse": "زنان و بچه‌هایم را كه در برابر آن‏ها به تو خدمت كردم بده تا بروم زیرا از خدمتی كه برای تو كردم اطلاع داری.",
        "29_Chapter, 26_Verse": "لاوان به او گفت: اگر اكنون مورد مرحمت تو قرار گرفته‌ام نزد من بمان چون حدس زدم خداوند به خاطر تو مرا بركت داده است.",
        "29_Chapter, 27_Verse": "(لاوان) گفت: مزدت را برای من تعیین كن، خواهم داد.",
        "29_Chapter, 28_Verse": "(یعقُوو (یعقوب)) به او گفت از آنچه به تو خدمت كردم و آنچه مواشیت نزد من بود آگاهی.",
        "29_Chapter, 29_Verse": "زیرا آنچه قبل از من داشتی مقدار كمی بود كه بسیار زیاد شده است. خداوند به قدم من تو را بركت كرده‌است و اكنون (بگو) من چه وقت برای خانه‌ام كار كنم؟",
        "29_Chapter, 30_Verse": "یعقُوو (یعقوب) گفت: چیزی به من نده. اگر این كار را (كه می‌گویم) برای من بكنی برگشته چوپانی گوسفندانت را خواهم كرد. (آن‏ها را) محافظت خواهم نمود.",
        "29_Chapter, 31_Verse": "من امروز (با تو) از بین تمام گوسفندانت گذر می‌كنم، هر بره‌ی نقطه‌دار و لكه‌دار و هر بره‌ی قهوه‌ای در بره‌ها و لكه‌دار و نقطه‌دار در بزها را از آنجا دور كن. بعدا (آنچه این‌گونه زاییده شود) مزد من خواهد بود.",
        "29_Chapter, 32_Verse": "فردا روز، وقتی بیایی مزد مرا رسیدگی كنی حقانیت من نزد تو گواهی خواهد شد. هر بزی كه بین بزها نقطه‌دار و لكه‌دار نباشد و هر بره‌ای كه بین بره‌ها قهوه‌ای نباشد، نزد من (پیدا شود) مال دزدی محسوب می‌شود.",
        "29_Chapter, 33_Verse": "لاوان گفت: بله، البته، چون سخن تو عمل شود.",
        "29_Chapter, 34_Verse": "(لاوان) بز نرهای خط‌خطی و لكه‌دار و تمام بزهای نقطه‌دار و لكه‌دار و هرچه كه (لك) سفید در آن بود و هر قهوه‌ای بین بره‌ها را در همان روز جدا نموده به‌دست پسرانش داد.",
        "29_Chapter, 35_Verse": "بین خودش و یعقُوو (یعقوب) مسافتی سه روزه قرار داد و یعقُوو (یعقوب) باقیمانده‌ی گله‌ی لاوان را چوپانی می‌كرد.",
        "29_Chapter, 36_Verse": "یعقُوو (یعقوب) چوب درخت سفیدار تازه و بادام و شاه‌بلوط برداشته در آن‏ها قطعاتی از پوست را كند تا سفیدی چوب‌ها آشكار گردد.",
        "29_Chapter, 37_Verse": "چوب‌ها را كه به قطعات، پوست‌كنده بود، در آبشخورها، در سنگاب‌هایی كه گوسفندان می‌آمدند آب بنوشند در مقابل گوسفندان قرار داد. هنگامی‌كه می‌آمدند آب بنوشند حرارت (جنسی) پیدا می‌كردند.",
        "29_Chapter, 38_Verse": "گوسفندان مقابل چوب‌ها باردار می‌شدند و مخطط، نقطه‌دار و لكه‌دار می‌زاییدند.",
        "29_Chapter, 39_Verse": "یعقُوو (یعقوب) بره‌ها را جدا كرده و روی گوسفندهای لاوان را به‌طرف گوسفندان مخطط و قهوه‌ای قرار داد و برای خود گله‌هایی جداگانه ترتیب داد ولی آن‏ها را با گوسفندان لاوان نگذاشت.",
        "29_Chapter, 40_Verse": "در هر موقعی كه گوسفندان قوی مایل به جفت‌گیری بودند یعقُوو (یعقوب) چوب‌ها را در آبشخورها مقابل چشم گوسفندان می‌گذاشت تا آن‏ها در مقابل آن چوب‌ها باردار شوند.",
        "29_Chapter, 41_Verse": "(چوب‌ها) را برای گوسفندان نحیف نمی‌گذاشت (بنابراین) گوسفندان لاغر مال لاوان و قوی‌ها مال یعقُوو (یعقوب) می‌شد.",
        "29_Chapter, 42_Verse": "این شخص (یعقُوو (یعقوب)) بسیار وسعت یافت. دارای گوسفندان زیاد، كنیزان و غلامان و شتران و خرانی شد.",
        "30_Chapter, 0_Verse": "(یعقُوو (یعقوب)) سخنان فرزندان لاوان را چنین شنید: «یعقُوو (یعقوب) آنچه را كه مال پدر ما است برداشته و این ثروت را از آنچه مال پدر ماست به‌دست آورده است».",
        "30_Chapter, 1_Verse": "یعقُوو (یعقوب) قیافه‌ی لاوان را دید كه اینك با او چون سابق نیست.",
        "30_Chapter, 2_Verse": "خداوند به یعقُوو (یعقوب) گفت: به سرزمین اجداد و زادگاهت برگرد، با تو خواهم بود.",
        "30_Chapter, 3_Verse": "یعقُوو (یعقوب) فرستاده راحِل و لِئا را به كشتزار نزد گله‌اش صدا زد.",
        "30_Chapter, 4_Verse": "به آن‏ها گفت: من قیافه‌ی پدرتان را می‌بینم كه با من چون سابق نیست و خداوند پدرم با من بوده است.",
        "30_Chapter, 5_Verse": "شما می‌دانید كه با تمام قدرتم به پدرتان خدمت كردم.",
        "30_Chapter, 6_Verse": "پدرتان مرا گول زده و مزدم را ده مرتبه عوض كرد و خداوند به او اجازه نداد به من بدی كند.",
        "30_Chapter, 7_Verse": "اگر چنین می‌گفت: نقطه‌دارها مزدت باشد. تمام گوسفندان نقطه‌دار می‌زاییدند و اگر چنین می‌گفت: مخطط‌ها مزدت باشند تمام گوسفندان مخطط می‌زاییدند.",
        "30_Chapter, 8_Verse": "خداوند مواشی پدرتان را از چنگش بیرون آورد و به من داد.",
        "30_Chapter, 9_Verse": "در موقع جفت‌گیری گوسفندان بود كه چشمانم را بلند نموده در خواب دیدم اینك گوسفندهای نر كه روی گوسفندان ماده سوار می‌شوند مخطط، نقطه‌دار و لكه‌دار سفید هستند.",
        "30_Chapter, 10_Verse": "فرشته‌ی خداوند در خواب به من گفت: یعقُوو (یعقوب)، گفتم بله.",
        "30_Chapter, 11_Verse": "گفت نظر به اینكه دیدم لاوان با تو چه عملی می‌كند، چشمانت را بلند كن و تمام گوسفندهای نر را كه سوار گوسفندان ماده می‌شوند ببین خط‌خطی، نقطه‌دار و لكه‌دار سفید هستند.",
        "30_Chapter, 12_Verse": "من قادری هستم كه در بِت‌‌اِل ستون پرستشگاهی را روغن مالیدی و آنجا برای من نذر كردی. اكنون برخیز از این سرزمین بیرون برو و به سرزمین زادگاهت برگرد.",
        "30_Chapter, 13_Verse": "راحِل و لِئا جواب داده گفتند: مگر دیگر سهم و ملكی در خانه‌ی پدرمان داریم؟",
        "30_Chapter, 14_Verse": "مگر نه این است كه برایش بیگانه محسوب می‌شویم (چون در مقابل خدمت تو) ما را فروخت. پول (مزد شوهر)مان را خورده و باز هم خواهد خورد.",
        "30_Chapter, 15_Verse": "نظر به اینكه تمام ثروتی كه خداوند از (چنگ) پدرمان درآورده است متعلق به ما و فرزندانمان می‌باشد، اكنون هرچه خداوند به تو گفته است انجام بده.",
        "30_Chapter, 16_Verse": "یعقُوو (یعقوب) بلند شده فرزندان و زنانش را روی شترها سوار كرد.",
        "30_Chapter, 17_Verse": "تمام مواشی و دارایی را كه به‌دست آورده بود یعنی مواشی خود را كه در «پَدَن‌اَرام» كسب نموده بود برد، كه نزد ییصحاق (اسحاق) پدر خود به كِنَعَن (کنعان) برود.",
        "30_Chapter, 18_Verse": "و لاوان برای پشم‌چینی گوسفندانش رفته بود. راحِل تِرافیم (بت‌های خانوادگی كه هم برای پرستش و هم برای فالگیری به‌كار می‌رفت) متعلق به پدرش را دزدید.",
        "30_Chapter, 19_Verse": "برای اینكه یعقُوو (یعقوب) به لاوان اَرَمی اطلاع ندهد كه فرار می‌كند او را اغفال كرد.",
        "30_Chapter, 20_Verse": "یعقُوو (یعقوب) با آنچه كه داشت فرار نمود، برخاست از آن نهر گذشته روی خود را به سوی كوه گیلعاد نهاد.",
        "30_Chapter, 21_Verse": "در روز سوم به لاوان اطلاع داده شد كه یعقُوو (یعقوب) فرار كرده است.",
        "30_Chapter, 22_Verse": "(لاوان) دوستانش را با خود برداشت و مسافت هفت‌روزه راه را به‌دنبال او رفت و در كوه گیلعاد به او پیوست.",
        "30_Chapter, 23_Verse": "فرشته‌ای در رویای شب نزد لاوان اَرَمی آمده به او گفت: مواظب خود باش مبادا با یعقُوو (یعقوب) از خوب تا بد سخن بگویی.",
        "30_Chapter, 24_Verse": "لاوان به یعقُوو (یعقوب) رسید. یعقُوو (یعقوب) در آن كوه چادر زده بود و لاوان دوستانش را در كوه گیلعاد قرار داد.",
        "30_Chapter, 25_Verse": "لاوان به یعقُوو (یعقوب) گفت: چه كردی؟ اغفالم نمودی و دخترانم را چون اسیران جنگی بردی.",
        "30_Chapter, 26_Verse": "چرا پنهانی فرار كردی. مرا اغفال كردی. به من نگفتی تا تو را با خوشی و سرود و (نواختن) دایره و چنگ روانه كنم.",
        "30_Chapter, 27_Verse": "به من اجازه ندادی پسران و دخترانم را ببوسم. اكنون نادانی كردی.",
        "30_Chapter, 28_Verse": "در قدرت من است با شما بدی كنم ولی خداوند پدرتان دیشب اینطور به من گفت: مواظب خود باش كه با یعقُوو (یعقوب) از نیك تا بد سخن نگویی.",
        "30_Chapter, 29_Verse": "اكنون به‌طور قطعی رفتی چون واقعا به خانه‌ی پدرت اشتیاق ورزیدی. چرا بت‌های (تِرافیم) مرا دزدیدی؟",
        "30_Chapter, 30_Verse": "یعقُوو (یعقوب) جواب داده به لاوان گفت: (تو را اغفال كردم) چونكه ترسیدم مبادا دخترانت را از من بگیری.",
        "30_Chapter, 31_Verse": "هركس كه بت‌هایت را پیش او پیدا كنی زنده نماند. در مقابل دوستانمان شناسایی كن چه چیزی پیش من است، برای خودت بردار. یعقُوو (یعقوب) نمی‌دانست كه راحِل آن‏ها را دزدیده است.",
        "30_Chapter, 32_Verse": "لاوان به چادر یعقُوو (یعقوب) چادر لِئا و چادر آن دو كنیز داخل شده (چیزی) نیافت. از چادر لِئا خارج و به چادر راحِل وارد شد.",
        "30_Chapter, 33_Verse": "راحِل ترافیم را برداشته آن‏ها را در جهاز (پالان) شتر گذاشت و روی آن‏ها نشست. لاوان تمام آن چادر را جستجو كرد و نیافت.",
        "30_Chapter, 34_Verse": "(راحِل) به پدرش گفت: از اینكه نمی‌توانم از حضورت بلند شوم به نظر آقایم گران نیاید زیرا عادت زنان دارم. (لاوان) جستجو كرد و تِرافیم را نیافت.",
        "30_Chapter, 35_Verse": "یعقُوو (یعقوب) به خشم آمد و با لاوان نزاع كرد. صدای خود را بلند كرده به او گفت: تقصیر و خطای من چیست كه به دنبال من تاختی؟",
        "30_Chapter, 36_Verse": "حالا كه تمام اسباب‌های مرا جستجو كردی، از همه‌ی اسباب‌های خانه‌ات چه یافتی؟ اینجا در مقابل دوستان من و دوستان خود بگذار تا بین ما دو نفر داوری كنند.",
        "30_Chapter, 37_Verse": "بیست سال است من پیش توام میش‌ها و بزهایت، بره از دست ندادند. قوچ‌های گله‌ات را نخوردم.",
        "30_Chapter, 38_Verse": "نخجیر شده پیش تو نیاوردم. تاوان آن را می‏دادم، چه روز دزدیده می‌شد چه شب، آن را از من مطالبه می‌كردی.",
        "30_Chapter, 39_Verse": "در وضعی قرار داشتم كه گرما(ی سوزان) در روز و سرما(ی یخبندان) در شب مرا نابود می‌كرد، و خواب از چشمانم دور می‌شد.",
        "30_Chapter, 40_Verse": "اینك بیست سال است در خانه‌ی توام. چهارده سال برای دو دخترانت و شش سال برای گوسفندانت تو را خدمت كردم و ده مرتبه مزد مرا عوض كردی.",
        "30_Chapter, 41_Verse": "اگر خداوند پدرم اَوراهام (ابراهیم) و خدایی كه ییصحاق (اسحاق) از او می‌ترسید با من نبود، اكنون مرا دست خالی روانه می‌كردی. خداوند، بیچارگی و كار دستم را دید كه دیشب (تو را) نصیحت نمود.",
        "30_Chapter, 42_Verse": "لاوان جواب داده به یعقُوو (یعقوب) گفت: این دختران، دختران من و این پسران پسران من هستند. و این گله، گله‌ی خودم است و آنچه تو می‌بینی مال من است. امروز به این دخترانم یا به فرزندانی كه زاییده‌اند چه خواهم كرد.",
        "30_Chapter, 43_Verse": "پس اكنون بیا من و تو پیمان ببندیم كه بین من و تو به منزله‌ی شاهد باشد.",
        "30_Chapter, 44_Verse": "یعقُوو (یعقوب) سنگی برداشته ستون پرستشگاهی برپا نمود.",
        "30_Chapter, 45_Verse": "یعقُوو (یعقوب) به دوستانش گفت سنگ‌هایی برچیند. سنگ‌هایی برداشته تپه‌ای ساختند. آنجا روی آن تپه غذا خوردند.",
        "30_Chapter, 46_Verse": "لاوان آن‌ (مكان) را «یگَرساهَدوتا» و یعقُوو (یعقوب) آن را «گَلعِد» نامید.",
        "30_Chapter, 47_Verse": "لاوان گفت امروز این تپه بین من و تو شاهد است بنابراین (او) نامش را گَلعِد گذاشت.",
        "30_Chapter, 48_Verse": "و همچنین میصپا (یعنی محل دیدبانی). (لاوان)گفت هنگامی‌كه از یكدیگر دور می‌شویم خداوند بین من و تو مراقب باشد.",
        "30_Chapter, 49_Verse": "كه دخترانم را نرنجانی و سر دخترانم زنانی نگیری. كسی بین ما نیست. ببین خداوند بین من و تو شاهد است.",
        "30_Chapter, 50_Verse": "لاوان به یعقُوو (یعقوب) گفت: اینك این تپه و این ستونی كه برپا داشتم بین من و تو شاهد است.",
        "30_Chapter, 51_Verse": "این تپه و این ستون شاهد باشد كه من از این تپه به طرف تو عبور نكنم و تو از این تپه و این ستون به منظور بدی كردن به طرف من عبور نكنی.",
        "30_Chapter, 52_Verse": "خداوند اَوراهام (ابراهیم) و خداوند ناحُور، خداوند پدرشان بین ما داوری كند. یعقُوو (یعقوب) به خدایی كه پدرش ییصحاق (اسحاق) از او می‌ترسید سوگند یاد كرد.",
        "30_Chapter, 53_Verse": "یعقُوو (یعقوب) در آن كوه ذبح كرد و دوستانش را صدا زد تا غذا بخورند. غذا خوردند و شب را در آن كوه گذراندند.",
        "31_Chapter, 0_Verse": "لاوان بامداد سحرخیزی كرد. پسران (دخترانش) و دخترانش را بوسید، آن‏ها را دعا نمود. لاوان راه افتاد و به مكان خود برگشت.",
        "31_Chapter, 1_Verse": "یعقُوو (یعقوب) به راهش ادامه داد و فرشتگان خداوند به او برخوردند.",
        "31_Chapter, 2_Verse": "هنگامی‌كه یعقُوو (یعقوب) آن‏ها را دید گفت این اردوگاه فرشتگان است نام آن محل را مَحَناییم گذاشت.",
        "31_Chapter, 3_Verse": "یعقُوو (یعقوب) پیشاپیش خود قاصدانی به سوی عِساو (عیسو) برادرش به سرزمین سِعیر، صحرای اِدُوم فرستاد.",
        "31_Chapter, 4_Verse": "به آن‏ها چنین دستور داد. به آقایم عِساو (عیسو) چنین بگویید: غلامت یعقُوو (یعقوب) چنین گفته است. نزد لاوان اقامت گزیدم و تاكنون تأخیر كردم.",
        "31_Chapter, 5_Verse": "صاحب گاوان و خران، گوسفندان و غلامان و كنیزانی شدم، فرستاده‌ام به آقایم خبر بدهم تا به‌نظرت خوش‌آیند واقع شوم.",
        "31_Chapter, 6_Verse": "قاصدان نزد یعقُوو (یعقوب) برگشته گفتند: نزد برادرت، نزد عِساو (عیسو) رفتیم. او هم به استقبال تو می‌آید و چهارصد مرد با او هستند.",
        "31_Chapter, 7_Verse": "یعقُوو (یعقوب) بسیار هراسان شده پریشان گشت. مردمی را كه همراهش بودند و گوسفندان و گاوان و شتران را دو دسته كرد.",
        "31_Chapter, 8_Verse": "(با خود) گفت اگر عِساو (عیسو) به سوی یكی از دسته‌ها بیاید و آن را مورد حمله قرار دهد دسته‌ی باقیمانده رهایی می‌یابد.",
        "31_Chapter, 9_Verse": "یعقُوو (یعقوب) گفت: ای خداوند پدرم اَوراهام (ابراهیم)، و خداوند پدرم ییصحاق (اسحاق)، ای خداوند كه به من گفتی به سرزمینت و به زادگاهت برگرد، با تو خوبی خواهم كرد.",
        "31_Chapter, 10_Verse": "من در برابر تمام احسان‌ها و وفاداری‌هایی كه به بنده‌ات كردی بسیار كوچك هستم. برای اینكه با چوبدستی‌ام از این یردِن عبور كردم و اكنون مبدل به دو اردو شده‌ام.",
        "31_Chapter, 11_Verse": "تمنی اینكه مرا از دست برادرم، از دست عِساو (عیسو) رهایی دهی، زیرا من از او هراسانم مبادا بیاید مرا و مادر را با فرزندان بكشد.",
        "31_Chapter, 12_Verse": "و تو گفتی حتماً به تو خوبی خواهم كرد و نسلت را چون ریگ‌های دریا قرار خواهم داد كه از زیادی شمرده نگردند.",
        "31_Chapter, 13_Verse": "آن شب در آنجا منزل كرد و از هرچه در دسترس او بود هدیه‌ای برای عِساو (عیسو) برادرش برداشت.",
        "31_Chapter, 14_Verse": "بز ماده دویست رأس، بز نر بیست، میش دویست، قوچ بیست رأس.",
        "31_Chapter, 15_Verse": "شتران شیرده با بچه‌هایشان سی رأس، گاو ماده چهل و گاو نر ده، الاغ ماده بیست و كره الاغ نر ده رأس.",
        "31_Chapter, 16_Verse": "گله‌گله، جداگانه به دست غلامانش داده به غلامانش گفت: پیشاپیش من عبور كنید و بین یك گله با گله‌ی دیگر فاصله بگذارید.",
        "31_Chapter, 17_Verse": "به اولی اینطور دستور داد: هرگاه عِساو (عیسو) برادرم با تو برخورد كرد و از تو پرسید و گفت: تو مال كیستی و به كجا می‌روی و اینها كه پیش تو است از آن كیست؟",
        "31_Chapter, 18_Verse": "بگو مال غلامت یعقُوو (یعقوب) است. هدیه‌ای است كه برای آقایم عِساو (عیسو) ارسال گشته و اینك او هم دنبال ماست.",
        "31_Chapter, 19_Verse": "به دومی و سومی همچنین به تمام كسانی‌كه دنبال گله می‌رفتند اینطور دستور داد: هنگامی‌كه عِساو (عیسو) را ملاقات كنید به او همین سخن را بگویید.",
        "31_Chapter, 20_Verse": "بگویید غلامت یعقُوو (یعقوب) هم دنبال ماست چونكه (یعقُوو (یعقوب) با خود) می‌گفت با هدیه‌ای كه پیشاپیشم می‌رود رضایتش را جلب كنم و بعد از آن رویش را ببینم. شاید با من رودربایستی كند.",
        "31_Chapter, 21_Verse": "هدیه پیشاپیش ارسال شد اما او در آن شب در اردوگاه منزل كرد.",
        "31_Chapter, 22_Verse": "در آن شب برخاست دو زن و دو كنیز و یازده پسران خود را برداشته از گذرگاه «یبُوق» عبور نمود.",
        "31_Chapter, 23_Verse": "آن‏ها را بلند كرده از رودخانه عبور داد و هرچه داشت انتقال داد.",
        "31_Chapter, 24_Verse": "یعقُوو (یعقوب) تنها باقی ماند، مردی تا سپیده‌دم با او كشتی گرفت.",
        "31_Chapter, 25_Verse": "(آن مرد) دید عهده‌اش نمی‌آید به مفصل ران او صدمه زد. درحالی‌كه با او كشتی می‌گرفت، مفصل ران یعقُوو (یعقوب) از جا در رفت.",
        "31_Chapter, 26_Verse": "(به یعقُوو (یعقوب)) گفت نظر به اینكه سپیده دمیده است روانه‌ام كن. گفت: روانه‌ات نخواهم كرد مگر اینكه دعایم كنی.",
        "31_Chapter, 27_Verse": "به او گفت نامت چیست؟ گفت یعقُوو (یعقوب).",
        "31_Chapter, 28_Verse": "گفت نظر به اینكه با فرشته و با انسان‌ها كشمكش داشتی و پیروز گشتی دیگر نامت یعقُوو (یعقوب) گفته نشود مگر ییسرائل (اسرائیل).",
        "31_Chapter, 29_Verse": "یعقُوو (یعقوب) پرسیده گفت: تقاضا دارم نامت را بگویی. گفت: برای چه نام مرا می‌پرسی؟ او را آنجا دعا نمود.",
        "31_Chapter, 30_Verse": "یعقُوو (یعقوب) نام آن محل را پِنی‌اِل گذاشت زیرا (باخود گفت) فرشته‌ای را رو در رو دیدم و جانم رهایی یافت.",
        "31_Chapter, 31_Verse": "موقعی كه از پِنوئِل رد شد. آفتاب (شفا) برای او طلوع نمود و از رانش می‌لنگید.",
        "31_Chapter, 32_Verse": "نظر به اینكه (فرشته) به عرق‌النساء واقع در كنار مفصل ران یعقُوو (یعقوب) صدمه زد به این جهت فرزندان ییسرائل (اسرائیل) تا به امروز عرق‌النساء را كه در كنار مفصل ران است نمی‌خورند.",
        "32_Chapter, 0_Verse": "یعقُوو (یعقوب) چشمانش را بلند نموده دید كه اینك عِساو (عیسو) می‌آید و چهارصد نفر با او هستند. بچه‌ها را بین لِئا و راحِل و دو كنیزشان تقسیم كرد.",
        "32_Chapter, 1_Verse": "كنیزها و بچه‌هایشان را اول، و لِئا و بچه‌هایش را بعد از آن‏ها، و راحِل و یوسف را آخر (همه) قرار داد.",
        "32_Chapter, 2_Verse": "او پیشاپیش آن‏ها گذشته و تا رسیدن به برادرش هفت مرتبه تا زمین تعظیم نمود.",
        "32_Chapter, 3_Verse": "عِساو (عیسو) به استقبالش شتافت او را بغل كرده بر گردنش افتاد و او را بوسیده (هردو) گریستند.",
        "32_Chapter, 4_Verse": "(عِساو (عیسو)) چشمانش را بلند كرد زنان و بچه‌ها را دیده گفت اینها چه نسبتی با تو دارند؟ گفت بچه‌هایی هستند كه خداوند به غلامت مرحمت كرده است.",
        "32_Chapter, 5_Verse": "كنیزان پیش‌رفته، آن‏ها و بچه‌هایشان، تعظیم نمودند.",
        "32_Chapter, 6_Verse": "لِئا و بچه‌هایش نیز پیش‌رفته تعظیم نمودند و بعداً یوسف و راحِل جلو رفته تعظیم كردند.",
        "32_Chapter, 7_Verse": "گفت‌: تمام این اردوگاه كه ملاقات كردم چه نسبتی با تو دارند؟ (یعقُوو (یعقوب) گفت پیشكش) برای اینكه مورد لطف آقایم قرار گیرم.",
        "32_Chapter, 8_Verse": "عِساو (عیسو) گفت: من زیاد دارم، برادرم، آنچه داری برای خودت بماند.",
        "32_Chapter, 9_Verse": "یعقُوو (یعقوب) گفت: نه، لطفا اگر مورد لطفت واقع شده‌ام از آنجایی‌كه روی تو را مثل روی فرشته دیدم و از من خشنود گشتی هدیه‌ام را از دستم بگیر.",
        "32_Chapter, 10_Verse": "لطفاً پیشكشی‌ام را كه برایت آورده شده است بردار. چون كه خداوند به من ارزانی داشته است و همه چیز دارم. پس او اصرار ورزید تا گرفت.",
        "32_Chapter, 11_Verse": "(عِساو (عیسو)) گفت: كوچ نموده برویم و با تو می‌آیم.",
        "32_Chapter, 12_Verse": "به او گفت: آقایم می‌داند كه بچه‌ها لطیف هستند و من متحمل گوسفندان و گاوان شیرده‌ام. چنانچه یك روز آن‏ها را بسرعت برانند تمام گوسفندان خواهند مرد.",
        "32_Chapter, 13_Verse": "لطفاً آقایم پیش از غلامانش بگذرد تا من به آهستگی برحسب كاری كه در پیش دارم و بر حسب قدم بچه‌ها راه را پیموده نزد آقایم به سِعیر برسم.",
        "32_Chapter, 14_Verse": "عِساو (عیسو) گفت اكنون از اشخاصی كه همراه من هستند نزدت می‌گذارم. گفت برای چه (چه شده است كه) مورد لطف آقایم واقع شدم.",
        "32_Chapter, 15_Verse": "در همان روز عِساو (عیسو) به‌راه خود به سِعیر برگشت.",
        "32_Chapter, 16_Verse": "و یعقُوو (یعقوب) به سوكُوت كوچ نمود و برای خود خانه‌ای ساخت و برای مواشی خود سایه‌بان‌هایی درست كرد. به این جهت آن محل را سوكُوت نام نهاد.",
        "32_Chapter, 17_Verse": "یعقُوو (یعقوب) در موقع آمدنش از «پَدَن‌اَرام» سالم به شهر «شِخِم» كه در سرزمین كِنَعَن (کنعان) است رسیده مقابل شهر اردو زد.",
        "32_Chapter, 18_Verse": "بخش صحرایی را كه در آن چادرش را برافراشته بود از دست فرزندان «حَمُور» بزرگ خاندان «شِخِم» به یكصد قِسیطا خرید.",
        "32_Chapter, 19_Verse": "قربانگاهی برپا نموده نام آن را «اِل اِلُوهِه ییسرائل» نهاد.",
        "33_Chapter, 0_Verse": "دینا، دختری كه لِئا برای یعقُوو (یعقوب) زاییده بود، برای دیدن دختران آن سرزمین بیرون رفت.",
        "33_Chapter, 1_Verse": "شِخِم پسر حَمُور حیوی بزرگ آن سرزمین او را دید. او را برد، با او همبستر شده به او تجاوز كرد.",
        "33_Chapter, 2_Verse": "جانش به دینا دختر یعقُوو (یعقوب) پیوستگی پیدا كرده، عاشق آن دختر شد و سخن دلاویز به آن دختر گفت.",
        "33_Chapter, 3_Verse": "شِخِم به حَمُور پدرش چنین گفت: این دخترك را برای من به همسری بگیر.",
        "33_Chapter, 4_Verse": "و یعقُوو (یعقوب) شنید كه (شِخِم) دینا دخترش را ناپاك كرده است و پسرانش با مواشی او در صحرا بودند. یعقُوو (یعقوب) تا آمدن آن‏ها سكوت كرد.",
        "33_Chapter, 5_Verse": "حَمُور پدر شِخِم پیش یعقُوو (یعقوب) رفت تا با او صحبت كند.",
        "33_Chapter, 6_Verse": "فرزندان یعقُوو (یعقوب) از مزرعه آمدند. همین كه این اشخاص شنیدند متأسف گشته خشمشان به شدت برافروخته شد. زیرا (شِخِم) در بین (فرزندان) ییسرائل (اسرائیل) عمل زشت انجام داد كه با دختر یعقُوو (یعقوب) همبستر شد و این عمل ناشایست بود.",
        "33_Chapter, 7_Verse": "حَمُور به آن‏ها چنین سخن گفت: دل شِخِم پسرم عاشق دختر شما شده است لطفاً او را به وی به همسری بدهید.",
        "33_Chapter, 8_Verse": "با ما ازدواج كنید دخترانتان را به ما بدهید دخترانمان را برای خودتان بگیرید.",
        "33_Chapter, 9_Verse": "با ما ساكن شوید. این سرزمین در اختیار شماست ساكن شده در آن تجارت كنید و در آن مستقر گردید.",
        "33_Chapter, 10_Verse": "شِخِم به پدر و به برادران او (دینا) گفت: باشد كه مورد لطف شما قرار گیرم پس آنچه به من بگویید خواهم داد.",
        "33_Chapter, 11_Verse": "مهریه و بخشش بسیار زیاد برای من تعیین كنید. آنچه بگویید خواهم داد. این دختر را به من به همسری بدهید.",
        "33_Chapter, 12_Verse": "فرزندان یعقُوو (یعقوب) به شِخِم و به پدرش حَمُور كه دینا خواهرشان را ناپاك كرده بود جواب داده با تدبیر سخن گفتند.",
        "33_Chapter, 13_Verse": "به آن‏ها گفتند: نمی‌توانیم این كار را بكنیم و خواهرمان را به مردی كه نامختون است بدهیم، چون برای ما ننگ است.",
        "33_Chapter, 14_Verse": "فقط به این شرط با شما موافقت می‌كنیم كه مثل ما شوید و هر مذكری از شما ختنه گردد.",
        "33_Chapter, 15_Verse": "دخترهایمان را به شما داده و دخترانتان را برای خودمان خواهیم گرفت. با شما ساكن خواهیم شد و مبدل به یك قوم خواهیم گشت.",
        "33_Chapter, 16_Verse": "و اگر به ما گوش ندهید كه ختنه شوید، دخترمان را برداشته خواهیم رفت.",
        "33_Chapter, 17_Verse": "سخنانشان در نظر حَمُور و در نظر شِخِم پسر حَمُور خوش آمد.",
        "33_Chapter, 18_Verse": "نظر به اینكه آن پسر طالب دختر یعقُوو (یعقوب) گشت و از تمام خانواده‌ی پدرش محترم‌تر بود در انجام این كار تأخیر روا نداشت.",
        "33_Chapter, 19_Verse": "حَمُور و شِخِم پسرش به مرجع قانونی آمده به مردم شهرشان چنین سخن گفتند:",
        "33_Chapter, 20_Verse": "این اشخاص نسبت به ما خیراندیش هستند، در این سرزمین ساكن شده در آن تجارت كنند و اینك این سرزمین برای آن‏ها وسیع است و دخترانشان را برای خود به همسری بگیریم و دخترانمان را به آن‏ها بدهیم.",
        "33_Chapter, 21_Verse": "اما با این(شرط) این اشخاص راضی می‌شوند كه با ما ساكن شده تا مبدل به یك قوم شویم. به (شرط) اینكه هر مذكری از ما همانطور كه آن‏ها ختنه شده هستند، ختنه شود.",
        "33_Chapter, 22_Verse": "آیا مواشی و اموال و چارپایانشان مال ما نمی‌شوند؟ پس بجاست رضایت دهیم تا با ما ساكن شوند.",
        "33_Chapter, 23_Verse": "تمام مردانی كه از دروازه تردد می‌كردند، از حَمُور و شِخِم پسرش پیروی كرده هر مذكری همه‌ی مردانی كه از دروازه عبور می‌كردند (خود را) ختنه كردند.",
        "33_Chapter, 24_Verse": "روز سوم بود. موقعی كه (اهالی شهر) درد می‌كشیدند دو نفر پسران یعقُوو (یعقوب)، شیمعُون و لِوی (لاوی) برادران دینا هركدام شمشیر خود را برداشته بدون ترس به شهر آمدند و هر مذكری را كشتند.",
        "33_Chapter, 25_Verse": "حَمُور و شِخِم پسرش را به ضرب شمشیر كشتند. دینا را از خانه‌ی شِخِم برداشته رفتند.",
        "33_Chapter, 26_Verse": "فرزندان یعقُوو (یعقوب) به طرف اجساد آمده و شهری را كه مردمش خواهر آن‏ها را ناپاك كرده بودند تاراج كردند.",
        "33_Chapter, 27_Verse": "گوسفندان و گاوان و خرانشان را و آنچه در شهر و صحرا بود بردند.",
        "33_Chapter, 28_Verse": "تمام دارایی و اطفال و زنانشان را و هرچه در خانه(ها) بود بردند و غارت كردند.",
        "33_Chapter, 29_Verse": "یعقُوو (یعقوب) به شیمعُون و لِوی (لاوی) گفت: در میان ساكنین آن سرزمین –كِنَعَنی (کنعانی) و پریزی پریشانم كردید كه لجن‌مال گردم و نفرات من كم است اگر بر من اجتماع كنند و بكشندم من و خانواده‌ام نابود می‌گردیم.",
        "33_Chapter, 30_Verse": "گفتند: آیا (باید) با خواهر ما چون فاحشه عمل كند؟",
        "34_Chapter, 0_Verse": "خداوند به یعقُوو (یعقوب) گفت: برخیز به بِت‌‌اِل عزیمت كرده آنجا ساكن شو. آنجا برای قادری كه در موقع فرارت از جلو عِساو (عیسو) برادرت به تو ظاهر شد قربانگاهی بساز.",
        "34_Chapter, 1_Verse": "یعقُوو (یعقوب) به خانواده و هركس كه همراهش بود گفت: بت‌های بیگانه‌(ها) را كه در بینتان است دور سازید. خود را پاك نموده لباس‌هایتان را عوض كنید.",
        "34_Chapter, 2_Verse": "برخیزیم و به بِت‌‌اِل عزیمت نماییم تا برای قادری كه در روز عذابم (تقاضای) مرا اجابت كرده و در راهی كه رفتم با من بوده است، آنجا قربانگاهی بسازم.",
        "34_Chapter, 3_Verse": "تمام بت‌های بیگانه‌(ها) را كه در اختیار داشتند و حلقه‌هایی را كه در گوش آن‏ها بود به یعقُوو (یعقوب) دادند. یعقُوو (یعقوب) آن‏ها را زیر درخت بلوطی كه نزدیك شِخِم بود مدفون ساخت.",
        "34_Chapter, 4_Verse": "كوچ كردند. ترس خداوند بر شهرهایی كه اطرافشان بود مستولی شد. فرزندان یعقُوو (یعقوب) را تعقیب نكردند.",
        "34_Chapter, 5_Verse": "یعقُوو (یعقوب) با تمام مردمی كه همراهش بودند به لوز، همان بِت‌‌اِل كه در سرزمین كِنَعَن (کنعان) است، وارد شد.",
        "34_Chapter, 6_Verse": "نظر به اینكه موقع فرار از پیش برادرش آنجا خداوند به او ظاهر شد، آنجا قربانگاهی بنا نمود و آن محل را اِل‏بِت‌‌اِل نام نهاد.",
        "34_Chapter, 7_Verse": "دِوُرا دایه‌ی ریوقا فوت نمود و در دامنه‌ی بِت‌‌اِل زیر آن درخت بلوط به خاك سپرده شد. (یعقُوو (یعقوب)) نام آن را «اَلُون باخوت» گذاشت.",
        "34_Chapter, 8_Verse": "خداوند موقع بازگشت یعقُوو (یعقوب) از «پَدَن‌اَرام» بار دیگر به او ظاهر شده او را بركت نمود.",
        "34_Chapter, 9_Verse": "خداوند به او گفت: نامت یعقُوو (یعقوب) است. دیگر بار نامت یعقُوو (یعقوب) خوانده نشود بلكه نامت ییسرائل (اسرائیل) خواهد بود. پس نامش را ییسرائل گذاشت.",
        "34_Chapter, 10_Verse": "خداوند به او گفت: من قادر مطلق هستم بارور و زیاد شو. یك قوم و قبیله‌های زیادی از تو به‌وجود خواهد آمد و از وجود تو پادشاهانی بیرون خواهند آمد.",
        "34_Chapter, 11_Verse": "آن سرزمینی را كه به اَوراهام (ابراهیم) و به ییصحاق (اسحاق) بخشیدم به تو می‌دهم و بعد از تو آن سرزمین را به نسلت خواهم بخشید.",
        "34_Chapter, 12_Verse": "خداوند در آن محلی كه با او سخن می‌گفت از پیش او بالا رفت.",
        "34_Chapter, 13_Verse": "یعقُوو (یعقوب) در آن محلی كه (خداوند) با او صحبت كرده بود ستون پرستشگاه سنگی برپا كرد و بر آن هدیه‌ی مایع ریختنی جاری كرده روی آن روغن ریخت.",
        "34_Chapter, 14_Verse": "یعقُوو (یعقوب) اسم آن محلی را كه آنجا خداوند با او صحبت كرد بِت‌‌اِل نامید.",
        "34_Chapter, 15_Verse": "از بِت‌‌اِل مسافرت كردند. هنوز اندك مسافتی به رسیدن به اِفرات مانده بود كه راحِل زایید و هنگام زایمانش سختی كشید.",
        "34_Chapter, 16_Verse": "هنگام سختی كشیدن و در موقع زاییدن او، قابله به وی گفت نترس كه این هم پسر است.",
        "34_Chapter, 17_Verse": "هنگام جان سپردن، وقتی فوت می‌كرد نام او را «بِن‌اُونی» نهاد. ولی پدرش او را بینیامین نامید.",
        "34_Chapter, 18_Verse": "راحِل فوت كرد و در راه اِفرات همان بِت‌لِحِم به خاك سپرده شد.",
        "34_Chapter, 19_Verse": "یعقُوو (یعقوب) سنگ مقبره‌ای بر قبرش نهاد. تا امروز سنگ مقبره راحِل همان است.",
        "34_Chapter, 20_Verse": "ییسرائل كوچ كرده چادرش را آن سوی « میگْدَل ‌عِدِر» برافراشت.",
        "34_Chapter, 21_Verse": "موقع سكونت ییسرائل در همان سرزمین (وقتی یعقُوو (یعقوب) بعد از درگذشت راحِل) با بیلها صیغه‌ی خود خوابیده بود رِئووِن (به عنوان اعتراض كه چرا یعقُوو (یعقوب) باید چادر بیلها را مقدم بر چادر لِئا بداند اطراف چادر بیلها) قدم می‌زد. ییسرائل (موضوع را) درك كرد. پسران یعقُوو (یعقوب) دوازده نفر بودند.",
        "34_Chapter, 22_Verse": "پسران لِئا: رِئووِن نخست‌زاد یعقُوو (یعقوب) و شیمعُون، لِوی (لاوی)، یهودا، ییساخار، ز‍ِوولون.",
        "34_Chapter, 23_Verse": "پسران راحل: یوسف و بینیامین.",
        "34_Chapter, 24_Verse": "پسران بیلها كنیز راحِل: دان و نَفتالی.",
        "34_Chapter, 25_Verse": "پسران زیلپا كنیز لِئا: گاد و آشِر. اینها فرزندان یعقُوو (یعقوب) هستند كه برای او در «پَدَن‌اَرام» به‌دنیا آمدند.",
        "34_Chapter, 26_Verse": "یعقُوو (یعقوب) نزد ییصحاق (اسحاق) پدرش به «مَمرِه قِریت اَربَع» همان حِورُون كه اَوراهام (ابراهیم) و ییصحاق (اسحاق) در آن اقامت داشتند وارد شد.",
        "34_Chapter, 27_Verse": "عمر ییصحاق (اسحاق) صد و هشتاد سال بود.",
        "34_Chapter, 28_Verse": "ییصحاق (اسحاق) پیر و سالخورده، دعوت حق را لبیك گفته به (درگذشتگان) قوم خود پیوست. عِساو (عیسو) و یعقُوو (یعقوب)، پسرانش او را به خاك سپردند.",
        "35_Chapter, 0_Verse": "تاریخچه‌ی خانواده‌ی عِساو (عیسو) كه اِدُوم می‌باشد این است.",
        "35_Chapter, 1_Verse": "عِساو (عیسو) زنانش «عادا» دختر «اِلُون»‌ حیتی و «آهُولی‏واما» دختر «عَنا» دختر «صیوعُون» حیوی را از بین دختران كِنَعَن (کنعان) گرفت.",
        "35_Chapter, 2_Verse": "و «باسْمَت» دختر ییشماعِل (اسماعیل) خواهر نِوایوت را.",
        "35_Chapter, 3_Verse": "عادا برای عِساو (عیسو)، اِلیفَز را زایید و باسْمَت، رِعوئل را.",
        "35_Chapter, 4_Verse": "و آهُولی‏واما، یعوش و یعلام و قُورَح را زایید. اینها پسران عِساو (عیسو)ند كه برای او در سرزمین كِنَعَن (کنعان) به‌دنیا آمدند.",
        "35_Chapter, 5_Verse": "عِساو (عیسو) زنان و پسران و دختران و تمام اهل بیت و مواشی و چارپایان و دارایی خود را كه در سرزمین كِنَعَن (کنعان) كسب كرده بود برداشت از پیش یعقُوو (یعقوب) برادرش به سرزمینی (دیگر) رفت.",
        "35_Chapter, 6_Verse": "زیرا ثروتشان زیادتر از آن بود كه با هم ساكن شوند و سرزمین اقامتگاه آن‏ها به‌خاطر مواشیشان نمی‌توانست آن‏ها را جا دهد.",
        "35_Chapter, 7_Verse": "عِساو (عیسو) در كوه سِعیر ساكن گشت. عِساو همان اِدُوم است.",
        "35_Chapter, 8_Verse": "و تاریخچه‌ی خانواده‌ی عِساو (عیسو) بنیان‌گذار اِدُوم در كوه سِعیر از این قرار است:",
        "35_Chapter, 9_Verse": "اسم‌های پسران عِساو (عیسو) اینها هستند: اِلیفَز پسر عادا زن عِساو. رِعوئل پسر باسْمَت زن عِساو.",
        "35_Chapter, 10_Verse": "پسران اِلیفَز: تیمان، اومار، صِفُو، گَعتام، و قِنَز بودند.",
        "35_Chapter, 11_Verse": "و تیمنَع صیغه‌ی اِلیفَز پسر عِساو (عیسو) بود و برای اِلیفَز عَمالق را زایید. اینها پسران عادا زن عِساوند.",
        "35_Chapter, 12_Verse": "و اینها پسران رِعوئل هستند: نَحَت و زِرَح، شَما و میزا. اینها پسران باسْمَت زن عِساو (عیسو) بودند.",
        "35_Chapter, 13_Verse": "و اینها پسران «آهُولی‌واما» دختر عَنا دختر صیوعُون زن عِساو (عیسو)ند (وی) برای عِساو و یعوش، یعلام و قُورح را زایید.",
        "35_Chapter, 14_Verse": "اینها روسای (قبیله‌ی) پسران عِساو (عیسو)ند. پسران اِلیفَز نخست‌زاد عِساو: رئیس قبیله‌ی تِمان، رئیس قبیله‌ی اُومار و رئیس قبیله‌ی صِفُو، رئیس قبیله‌ی قِنَز.",
        "35_Chapter, 15_Verse": "رئیس قبیله‌ی قُورَح، رئیس قبیله‌ی گَعتام. رئیس قبیله‌ی عَمالِق، اینها روسای قبیله‌های اِلیفَز هستند در سرزمین اِدُوم. اینها فرزندان «عادا» هستند.",
        "35_Chapter, 16_Verse": "اینها فرزندان رِعوئل پسر عِساو (عیسو) هستند: رئیس قبیله‏ی نَحَت، رئیس قبیله‏ی زِرِح، رئیس قبیله‏ی شَما، رئیس قبیله‏ی میزا، اینها روسای قبیله رِعوئل در سرزمین اِدُوم هستند، اینها پسران باسمَت زن عِساو هستند.",
        "35_Chapter, 17_Verse": "و اینها پسران «آهُولی‌واما» زن عِساو (عیسو)ند. رئیس قبیله‌ی یعوش، رئیس قبیله‌ی یعلام، رئیس قبیله‌ی قُورَح، اینها روسای قبیله‌ی «آهُولی‌واما» دختر عَنا زن عِساو (عیسو)ند.",
        "35_Chapter, 18_Verse": "اینها پسران عِساو (عیسو) كه همان اِدُوم است بوده و اینها روسای قبیله‌ی آن‏ها می‌باشند.",
        "35_Chapter, 19_Verse": "اینها پسران سِعیر حُوری ساكنین آن سرزمین‌اند. لُوطان و شُووال و صیوعُون و عَنا.",
        "35_Chapter, 20_Verse": "و دیشُون و اِصِر و دیشان. اینها روسای قبیله‌ی حُوری پسران سِعیر در سرزمین اِدُومند.",
        "35_Chapter, 21_Verse": "پسران لُوطان حُوری، هِمام و خواهر لُوطان تیمنَع است.",
        "35_Chapter, 22_Verse": "و اینها پسران شُووال‌اند. عُوان و مانَحَت و عِیوال، شِفو و اوُنام.",
        "35_Chapter, 23_Verse": "و اینها پسران صیوعُون هستند: اَیا و عَنا همان عَنایی است كه در صحرا موقعی كه خران را میچرانید (با جفت كردن خرها با اسب‌ها) برای صیوعُون پدرش قاطرها را به‌دست آورد.",
        "35_Chapter, 24_Verse": "و اینها فرزندان عَنا هستند: دیشُون و «آهُولی‌واما» دختر عَنا.",
        "35_Chapter, 25_Verse": "و اینها پسران دیشان هستند: هِمدان و اِشبان و ییتران و كِران.",
        "35_Chapter, 26_Verse": "اینها پسران اِصِر هستند: بیلهان و زَعقان و عَقان.",
        "35_Chapter, 27_Verse": "اینها پسران دیشان هستند: عوص و اَران.",
        "35_Chapter, 28_Verse": "اینها روسای قبیله‌ی حُوری‌اند: رئیس قبیله‌ی لُوطان، رئیس قبیله‌ی شُووال، رئیس قبیله‌ی صیوعُون، رئیس قبیله‌ی عَنا.",
        "35_Chapter, 29_Verse": "رئیس قبیله‌ی دیشُون، رئیس قبیله‌ی اِصِر، رئیس قبیله‌ی دیشان، اینها برحسب روسای قبایلشان روسای قبیله‌ی حُوری در سِعیر هستند.",
        "35_Chapter, 30_Verse": "قبل از اینكه پادشاهی بر فرزندان ییسرائل (اسرائیل) سلطنت كند اینها پادشاهانی هستند كه در سرزمین اِدُوم سلطنت كردند.",
        "35_Chapter, 31_Verse": "بِلَع پسر بِعُور در اِدُوم پادشاهی كرد و نام شهرش دینهاوا بود.",
        "35_Chapter, 32_Verse": "بِلَع فوت نموده یوواو پسر زِرَح از باصرا به‌جایش پادشاه شد.",
        "35_Chapter, 33_Verse": "یوواو فوت نموده حوشام از سرزمین تِمانی به‌جایش پادشاه شد.",
        "35_Chapter, 34_Verse": "حوشام فوت نموده هَدَد پسر بِدَد درهم كوبنده‌ی میدیان در صحرای مُوآب به‌جایش پادشاه شد و نام شهرش عَویت بود.",
        "35_Chapter, 35_Verse": "هَدَد فوت نمود سَملا از مَسرِقا به‌جایش پادشاه شد.",
        "35_Chapter, 36_Verse": "سَملا فوت نمود شائول از رِحُووُت هَناهار به‌جایش پادشاه شد.",
        "35_Chapter, 37_Verse": "شائول فوت نمود و بَعَل حانان پسر عَخبُور به‌جایش پادشاه شد.",
        "35_Chapter, 38_Verse": "بَعَل حانان پسر عَخبُور فوت نمود و هَدَر به‌جایش پادشاه شد و نام شهرش پاعو و نام زنش مِهِطَوْئِل دختر مَطرِد دختر مِه‌زاهاو بود.",
        "35_Chapter, 39_Verse": "و اینها برحسب قبیله‌ها، محل‌ها و نام‌هایشان روسای قبیله‌ی عِساو (عیسو)ند: رئیس قبیله‌ی تیمنَع رئیس قبیله‌ی عَلوا، رئیس قبیله‌ی یتِت.",
        "35_Chapter, 40_Verse": "رئیس قبیله‌ی «آهُولی‌واما»، رئیس قبیله اِلا، رئیس قبیله پینون.",
        "35_Chapter, 41_Verse": "رئیس قبیله قِنَز، رئیس قبیله تیمان، رئیس قبیله میوصار.",
        "35_Chapter, 42_Verse": "رئیس قبیله مَگدیئل، رئیس قبیله عیرام، اینها برحسب مسكنشان در سرزمین استقراریشان رئیس‌های قبیله‌ی اِدُوم هستند. عِساو (عیسو) بنیان‏گزار اِدُوم می‌باشد.",
        "36_Chapter, 0_Verse": "یعقُوو (یعقوب) در سرزمین كِنَعَن (کنعان) اقامتگاه پدرش ساكن شد.",
        "36_Chapter, 1_Verse": "تاریخچه‌ی خانواده‌ی یعقُوو (یعقوب) این است: یوسف هفده‌ساله بود با برادرانش گوسفندان را چوپانی می‌كرد و او كودكی (خودآرا) و در كنار فرزندان بیلها و زیلپا زنان پدرش بود. یوسف اعمال بد برادرانش را به پدرش گزارش می‌داد.",
        "36_Chapter, 2_Verse": "ییسرائل (اسرائیل) یوسف را بیش از تمام فرزندانش دوست می‌داشت، زیرا فرزند دوران پیری بود. پس برای او پیراهن راه‌راه درست كرد.",
        "36_Chapter, 3_Verse": "برادرهایش كه متوجه شدند پدرشان او را از تمام برادرها بیشتر دوست می‌دارد دشمن او شدند، و نتوانستند با مسالمت با او صحبت كنند.",
        "36_Chapter, 4_Verse": "یوسف خوابی دید و به برادرانش اطلاع داد. (برادرها) باز دشمنی‌ با او را افزایش دادند.",
        "36_Chapter, 5_Verse": "به آن‏ها گفت: لطفا رویایی را كه دیده‌ام بشنوید.",
        "36_Chapter, 6_Verse": "اینك ما در صحرا دسته‌هایی (از غله) می‌بستیم كه دسته‌ی (غله) من بلند شد و همچنین ایستاد و دسته‌های (غله) شما گرد آمده به دسته‌ی (غله‌ی) من سجده نمودند.",
        "36_Chapter, 7_Verse": "برادرانش به او گفتند: آیا واقعاً بر ما پادشاهی خواهی كرد یا به ما حكمرانی خواهی نمود و به‌خاطر خواب‌ها و سخنانش باز دشمنی با او را افزایش دادند.",
        "36_Chapter, 8_Verse": "باز رویای دیگری دید. آن را برای برادرانش تعریف كرد. گفت: باز خواب دیدم كه اینك خورشید و ماه و یازده ستاره به من سجده می‌كنند.",
        "36_Chapter, 9_Verse": "برای پدرش و برادرانش تعریف كرد، پدرش به او پرخاش كرد و به وی گفت: این چه خوابی است كه دیدی؟ آیا واقعاً من و مادرت و برادرانت آمده تا زمین به تو سجده خواهیم كرد؟",
        "36_Chapter, 10_Verse": "برادرانش به او حسد بردند. ولی پدرش این موضوع را (در خاطر) نگهداشت.",
        "36_Chapter, 11_Verse": "برادرانش رفتند كه گوسفندان پدرشان را در «شِخِم» بچرانند.",
        "36_Chapter, 12_Verse": "ییسرائل (اسرائیل) به یوسف گفت: مگر نه اینست كه برادرانت در شِخِم چوپانی می‌كنند، بیا تو را نزد ایشان بفرستم. به او گفت حاضرم.",
        "36_Chapter, 13_Verse": "(یعقُوو (یعقوب)) به او گفت: اكنون برو از سلامتی برادرانت و سلامتی گوسفندان جویا شو و برای من خبری بیاور. او را از دره‌ی حِورُون فرستاد. به شِخِم وارد شد.",
        "36_Chapter, 14_Verse": "مردی او را یافت كه اینك در صحرا سرگردان است. آن مرد از او چنین پرسید: چه كسی را جستجو می‌كنی؟",
        "36_Chapter, 15_Verse": "گفت: من برادرانم را جستجو می‌كنم، لطفا بگو كجا چوپانی می‌كنند.",
        "36_Chapter, 16_Verse": "آن مرد گفت از اینجا كوچ كردند شنیدم كه می‌گفتند: به دُوتان برویم. یوسف دنبال برادرانش رفته آن‏ها را در دُوتان یافت.",
        "36_Chapter, 17_Verse": "او را از دور دیدند و پیش از آنكه به آن‏ها نزدیك شود، برای او توطئه چیدند که بكشندش.",
        "36_Chapter, 18_Verse": "به یكدیگر گفتند: اینك صاحب رویاها می‌آید.",
        "36_Chapter, 19_Verse": "اكنون بیایید او را كشته در یكی از این چاه‌ها بیندازیم و بگوییم حیوان وحشی او را خورده است و ببینیم خواب‌هایش چه می‌شود؟",
        "36_Chapter, 20_Verse": "رِئووِن (این را) شنید. او را از دستشان رهانیده گفت به جانش آسیب نرسانید.",
        "36_Chapter, 21_Verse": "رِئووِن برای اینكه او را از دست آن‏ها خلاص كند و به سوی پدرش برگرداند به آن‏ها گفت: قتل نكنید او را به این چاهی كه در این بیابان است بیندازید. به او دست درازی نكنید.",
        "36_Chapter, 22_Verse": "موقعی كه یوسف به برادرانش رسید (آن‏ها) پیراهن یوسف، پیراهن راه‌راهی كه در تن اوبود، از تن او بیرون آوردند.",
        "36_Chapter, 23_Verse": "او راگرفته به چاه انداختند و چاه خالی بود و در آن آب نبود.",
        "36_Chapter, 24_Verse": "نشستند غذا بخورند. چشمانشان را بلند كرده دیدند کاروان ییشمِعِلیم از گیلعاد می‌آید و شترانشان مواد معطر، بلسان و صمغ حمل كرده، می‌برند تا به مصر وارد كنند.",
        "36_Chapter, 25_Verse": "یهودا به برادرانش گفت: چه نتیجه‌ای دارد كه برادرمان را كشته خونش را مخفی نماییم.",
        "36_Chapter, 26_Verse": "بیایید او را به ییشمِعِلیم بفروشیم. در مرگ او دست نداشته باشیم زیرا برادر ما، تن ما است. برادرانش پذیرفتند.",
        "36_Chapter, 27_Verse": "اشخاص میدیانی بازرگان می‌گذشتند. یوسف را از چاه بالا كشیده بیرون آوردند. یوسف را به ییشمِعِلیم به (بهای) بیست كِسِف (واحد پول) فروختند. یوسف را به مصر بردند.",
        "36_Chapter, 28_Verse": "رِئووِن بسوی آن چاه برگشت و (دید) اینك یوسف در چاه نیست. لباس‌های خود را پاره كرد.",
        "36_Chapter, 29_Verse": "پیش برادرانش برگشته گفت: بچه نیست، من به كجا بروم؟",
        "36_Chapter, 30_Verse": "پیراهن یوسف را برداشتند بز نر جوانی را سر بریده پیراهن را در آن خون فرو بردند.",
        "36_Chapter, 31_Verse": "آن پیراهن راه‌راه را فرستادند. (حاملین) نزد پدر آن‏ها آورده گفتند این را پیدا كردیم. لطفا شناسایی كن آیا پیراهن پسرت است یا نه؟",
        "36_Chapter, 32_Verse": "(یعقُوو (یعقوب)) آن را شناخته گفت پیراهن پسرم است. حیوان وحشی او را خورده است. حتما یوسف دریده شده است.",
        "36_Chapter, 33_Verse": "یعقُوو (یعقوب) لباس‌های خود را دریده (به علامت عزا) پلاس پوشید و به‌خاطر پسرش روزهای زیادی سوگواری كرد.",
        "36_Chapter, 34_Verse": "تمام پسران و دخترانش برای تسلی او برخاستند. از تسلی پذیرفتن خودداری می‌نمود، می‌گفت: سوگوار نزد پسرم به گور خواهم رفت. پدرش (ییصحاق (اسحاق)) برای او می‌گریست.",
        "36_Chapter, 35_Verse": "مِدانی‌ها، او (یوسف) را در مصر به پُوطیفَر خواجه سرای پَرعُوه (فرعون) امیر جلادان فروختند.",
        "37_Chapter, 0_Verse": "در آن وقت بود كه یهودا از پیش برادرانش سرازیر شده و به سوی مردی عَدولامی كه نامش حیرا بود رفت.",
        "37_Chapter, 1_Verse": "آنجا یهودا دختر مرد بازرگانی را كه اسمش «شوعَ» بود، دید و با وی ازدواج نمود. با او همبستر شد.",
        "37_Chapter, 2_Verse": "(آن زن) باردار شده پسری زایید (یهودا) نامش را عِر گذاشت.",
        "37_Chapter, 3_Verse": "باز باردار شده پسری زایید (زن یهودا) اسمش را اُونان خواند.",
        "37_Chapter, 4_Verse": "بار دیگر پسر زایید و نامش را شِلاه نهاد. موقع زایمان، او (یهودا) در كِزیو بود.",
        "37_Chapter, 5_Verse": "یهودا برای عِر نخست‌زادش همسری گرفت كه اسمش تامار بود.",
        "37_Chapter, 6_Verse": "عِر نخست‌زاد یهودا در نظر خداوند بد بود. خداوند او را كشت.",
        "37_Chapter, 7_Verse": "یهودا به اُونان گفت: زن برادرت را بگیر فرمان یاوام (اختیار كردن زن برادر بی‌بچه بعد از فوت شوهرش) را درباره‌ی او اجرا كن و نسلی برای برادرت به‌وجود آور.",
        "37_Chapter, 8_Verse": "اُونان می‌دانست كه آن نسل از آن او نخواهد بود. موقعی كه با زن برادرش نزدیكی می‌كرد برای اینكه نسلی به برادر ندهد بر زمین انزال می‌كرد.",
        "37_Chapter, 9_Verse": "آنچه می‌كرد به نظر خداوند بد آمد. (خداوند) او را هم كشت.",
        "37_Chapter, 10_Verse": "یهودا به عروس خود تامار گفت: در خانه‌ی پدرت بیوه بمان تا شِلاه پسرم بزرگ شود چونكه (با خود) می‌گفت مبادا او هم مثل برادرانش بمیرد. تامار رفت و در خانه‌ی پدرش ماند.",
        "37_Chapter, 11_Verse": "زمان (بیوگی او) زیاد شد. دختر «شوعَ» زن یهودا فوت كرد. یهودا تسلی یافته او و حیرا رفیق عَدولامیش نزد پشم‌چینان گوسفندانش به تیمناه رفتند.",
        "37_Chapter, 12_Verse": "به تامار اینطور خبر داده شد. اینك پدر شوهرت برای چیدن (پشم) گوسفندانش به تیمناه عزیمت می‌كند.",
        "37_Chapter, 13_Verse": "نظر به اینكه دید شِلاه بزرگ شده و او به همسری شِلاه درنیامده است لباس بیوگی‌اش را از خود دور نموده خود را با حجاب پوشانید و در آستانه‌ی «عِینییم» كه سر راه «تیمناه» بود نشست.",
        "37_Chapter, 14_Verse": "یهودا او را دید و چون (تامار) رویش را پوشانده بود تصور كرد فاحشه است.",
        "37_Chapter, 15_Verse": "راه را به طرف وی كج كرد. چون كه نمی‌دانست كه وی عروسش است گفت بیا اكنون با تو نزدیكی كنم. گفت به من چه می‌دهی تا با من نزدیكی كنی؟",
        "37_Chapter, 16_Verse": "گفت من بزغاله‌ای از گله‌ برایت خواهم فرستاد. گفت اگر تا فرستادنت گرُوی بدهی.",
        "37_Chapter, 17_Verse": "گفت گرُوی چیست كه به تو بدهم؟ گفت مُهر و كمربند و عصایی كه در دستت است. (یهودا آن‏ها را) به او داد. با وی نزدیكی نمود. (وی) از او باردار شد.",
        "37_Chapter, 18_Verse": "برخاست و رفت و حجابش را از روی خود برداشت و لباس بیوگی‌اش را پوشید.",
        "37_Chapter, 19_Verse": "یهودا بزغاله را توسط رفیق عَدولامیش فرستاد كه گروی را از دست آن زن بگیرد. لیكن پیدایش نكرد.",
        "37_Chapter, 20_Verse": "از مردم محلش چنین پرسید: فاحشه‌ای كه در «عِینییم» بر سر راه بود كجاست؟ گفتند: در این جا فاحشه‌ای نبوده است.",
        "37_Chapter, 21_Verse": "نزد یهودا برگشته گفت او را نیافتم و مردم آن مكان هم گفتند در این جا فاحشه‌ای نبوده است.",
        "37_Chapter, 22_Verse": "یهودا گفت (آن گروی را) برای خودش بردارد مبادا ما خفیف شویم. اینك من این بزغاله را فرستادم و تو او را نیافتی.",
        "37_Chapter, 23_Verse": "تقریبا سه‌ماهه آبستن بود كه به یهودا چنین خبر داده شد. تامار عروست فاحشگی كرده است و اینك از فاحشگی هم باردار است. یهودا گفت او را بیرون بیاورید تا سوزانده شود.",
        "37_Chapter, 24_Verse": "چون او بیرون آورده شد (گروی را) نزد پدرشوهرش فرستاد كه بگوید من از مردی كه اینها مال اوست باردار هستم. (تامار) گفت لطفا شناسایی كن این مُهر و كربند و عصا مال كیست؟",
        "37_Chapter, 25_Verse": "یهودا (آن‏ها را) شناخته گفت راست می‌گوید از من (باردار) است. چونكه وی را به شِلاه پسرم ندادم و دیگر با او همخوابی نكرد.",
        "37_Chapter, 26_Verse": "هنگام زاییدن (معلوم شد) در شكمش دوقلو است.",
        "37_Chapter, 27_Verse": "در وقت زاییدنش بود كه بچه‌ای دست (بیرون) داد. قابله (دست را) گرفت و نخ قرمزی بر دستش گره زد، بدین معنی كه این اول بیرون آمد.",
        "37_Chapter, 28_Verse": "واقع شد هنگامی‌كه دستش را برمی‌گرداند اینك برادرش بیرون آمد. (قابله) گفت چگونه رخنه‌ای برای خود ایجاد كردی. اسمش را پِرِص گذاشت.",
        "37_Chapter, 29_Verse": "بعداً برادرش كه آن نخ قرمز را بر دست داشت بیرون آمد اسمش را زِرَح گذاشت.",
        "38_Chapter, 0_Verse": "و یوسف به مصر برده شد و پُوطیفَر مردی مصری كه خواجه سرای پَرعُوه (فرعون) و امیر جلادان بود او را از دست ییشمِعِلیم كه وی را به آنجا آورده بودند خریداری كرد.",
        "38_Chapter, 1_Verse": "خداوند با یوسف بود. او مرد كامیابی شد و در خانه‌ی ارباب مصریش كه به آنجا آورده شده بود، باقی ماند.",
        "38_Chapter, 2_Verse": "ارباب او ملاحظه می‌كرد كه خداوند با اوست و هرچه او می‌كند خداوند به او توفیق می‌بخشد.",
        "38_Chapter, 3_Verse": "پس یوسف در نظر او آبرویافته و به او خدمت می‌كرد (اربابش) او را بر امور خانه گماشت و هرچه داشت به دست او سپرد.",
        "38_Chapter, 4_Verse": "از آن وقتی كه او را بر امور خانه و هرچه داشت گماشت، خداوند خانه‌ی آن مصری را به‌خاطر یوسف بركت داد. بركت خداوند در هرچه در خانه یا در صحرا داشت پدیدار شد.",
        "38_Chapter, 5_Verse": "پس آنچه داشت به‌دست یوسف سپرد. از آنچه در اختیار او بود اصلاً خبری نداشت مگر از نانی كه می‌خورد. (اشاره به زنش) و یوسف خوش‌قیافه و زیبا بود.",
        "38_Chapter, 6_Verse": "بعد از این موضوع‌ها بود كه زن اربابش چشمان خود را به سوی یوسف بلند كرده گفت: با من همبستر شو.",
        "38_Chapter, 7_Verse": "(یوسف) امتناع ورزیده به زن اربابش گفت: اینك آقایم خبر ندارد در خانه‌ی او چیست و آنچه را دارد به دست من سپرده است.",
        "38_Chapter, 8_Verse": "از من بزرگتر در این خانه نیست. چیزی را از من مضایقه نداشته است مگر تو را به‌خاطر اینكه زنش هستی. پس چگونه من این بدی بزرگ را بكنم و در پیشگاه خداوند مرتكب خطا بشوم.",
        "38_Chapter, 9_Verse": "همه روزه او با یوسف همین‏طور صحبت می‌كرد و (وی) از او اطاعت نمی کرد که با او همبستر شود و (یا) با او باشد.",
        "38_Chapter, 10_Verse": "در چنان روزی كه كسی از اهل خانه در خانه نبود (یوسف) برای انجام كارش به خانه آمد.",
        "38_Chapter, 11_Verse": "(زن) لباس او را گرفته گفت با من همبستر شو. (یوسف) لباسش را در دست او رها نموده گریخت و بیرون رفت.",
        "38_Chapter, 12_Verse": "هنگامی‌كه دید (یوسف) لباسش را كه در دست وی بود رها كرد و به خارج گریخت.",
        "38_Chapter, 13_Verse": "اهالی خانه را صدا زده به آن‏ها چنین‌ گفت: ببینید مردی عِبری برای ما آورده است كه با ما شوخی كند. پیش من آمد كه با من همبستر شود، فریاد بلندی برآوردم.",
        "38_Chapter, 14_Verse": "چنین رخ داد همین‏كه شنید كه صدایم را بلند كرده فریاد برآوردم لباسش را نزد من رها كرده گریخت و بیرون رفت.",
        "38_Chapter, 15_Verse": "(آن زن) تا آمدن اربابش به خانه‌ی خود لباس او را نزد خود نگاه داشت.",
        "38_Chapter, 16_Verse": "برطبق همان مطالبی كه گفته بود با وی (با شوهرش) صحبت كرد. آن غلام عِبری را كه برای ما آوردی نزد من آمد كه با من شوخی كند.",
        "38_Chapter, 17_Verse": "چنین رخ داد، همین‏كه صدای خود را بلند نموده فریاد زدم لباسش را نزد من رها كرد و به خارج گریخت.",
        "38_Chapter, 18_Verse": "به محض اینكه ارباب (یوسف)، سخنان زن را شنید كه به او می‌گفت غلامت با من چنین كارهایی می‌كرد، خشم او افروخته شد.",
        "38_Chapter, 19_Verse": "ارباب یوسف، او را گرفته و در زندان، جایی كه زندانیان پادشاه محبوس بودند گذاشت، (یوسف) آنجا در زندان ماند.",
        "38_Chapter, 20_Verse": "خداوند با یوسف بود و احسان (خود) را به او ارزانی داشت و او را در نظر رئیس زندان عزت داد.",
        "38_Chapter, 21_Verse": "رئیس زندان تمام زندانی‌هایی را كه در آن زندان بودند به دست یوسف سپرد و تمام كارهایی كه آنجا می‌كردند زیر نظر او بود.",
        "38_Chapter, 22_Verse": "از آنجایی‌كه خداوند با او بود و هرچه می‌كرد خداوند او را موفق می‌نمود، رئیس زندان به آنچه كه در زیر دست او بود رسیدگی نمی‌كرد.",
        "39_Chapter, 0_Verse": "بعد از این موضوع‌ها بود كه آبدار مخصوص پادشاه مصر و نانوای مخصوص نسبت به آقایشان پادشاه مصر خطا كردند.",
        "39_Chapter, 1_Verse": "پَرعُوه (فرعون) بر دو خواجه سرایانش، بر رئیس آبدارها و رئیس نانواها غضب كرد.",
        "39_Chapter, 2_Verse": "پس آن‏ها را در بازداشتگاه زندان امیر جلادان، محلی كه یوسف در آنجا زندانی بود گذاشت.",
        "39_Chapter, 3_Verse": "امیر جلادان، یوسف را بر آن‏ها گمارد. او به آن‏ها خدمت می‌كرد. مدتی در بازداشتگاه بودند.",
        "39_Chapter, 4_Verse": "آبدار و نانوای پادشاه مصر كه در آن زندان محبوس بودند هر دو در یك شب خواب دیدند. هر یك خواب خود را با تعبیر مخصوص آن در خواب دید. (ولی تعبیرها را فراموش كردند).",
        "39_Chapter, 5_Verse": "بامدادان یوسف نزد آن‏ها آمده آن‏ها را دید كه اینك افسرده‌اند.",
        "39_Chapter, 6_Verse": "از خواجه‌سرایان پَرعُوه (فرعون) كه با او در بازداشتگاه زندان اربابش بودند چنین پرسید: چرا امروز قیافه‌هایتان افسرده است؟",
        "39_Chapter, 7_Verse": "به او گفتند: خواب دیدیم و تعبیركننده‌ای برای آن نیست. یوسف به آن‏ها گفت مگرنه این است كه تعبیرها متعلق به خداوند است. لطفاً برای من تعریف كنید.",
        "39_Chapter, 8_Verse": "رئیس آبدارها خوابش را برای یوسف تعریف كرده به او گفت: اینك در خوابم (دیدم درخت) تاكی پیش رویم است.",
        "39_Chapter, 9_Verse": "در آن تاك سه شاخه بود و به‌نظر می‌رسید غنچه‌اش شكفته می‌شود. خوشه‌هایش انگور رسیده داد.",
        "39_Chapter, 10_Verse": "جام پَرعُوه (فرعون) در دستم بود. انگورها را گرفتم و در جام پَرعُوه (فرعون) فشرده و جام را بر كف دست پَرعُوه (فرعون) نهادم.",
        "39_Chapter, 11_Verse": "یوسف به او گفت تعبیرش این است: سه شاخه سه روز است.",
        "39_Chapter, 12_Verse": "سه روز دیگر پَرعُوه (فرعون) سرافرازت خواهد كرد و به مقامت باز خواهد گردانید و به رسم سابق كه آبدارش بودی جام پَرعُوه (فرعون) را به‌دستش خواهی داد.",
        "39_Chapter, 13_Verse": "امید اینكه، هنگامی‌كه خوشبخت گردی پیش خودت مرا یاد كنی و خواهشمندم با من احسان نمایی و مرا به پَرعُوه (فرعون) یادآور شوی تا مرا از این خانه بیرون آوری.",
        "39_Chapter, 14_Verse": "چونكه حقیقتاً از سرزمین عِبریان دزدیده شده‌ام و اینجا هم كاری نكردم كه مرا در زندان بگذارند.",
        "39_Chapter, 15_Verse": "رئیس نانوایان دید كه یوسف خوب تعبیر كرد به او گفت: اینك در رویایم (دیدم) سه سبد سوراخ‌دار روی سرم بود.",
        "39_Chapter, 16_Verse": "و در سبد بالایی از هر (نوع) خوراكی پَرعُوه (فرعون) محصول نانوایی بود و پرنده، آن‏ها را از سبد روی سرم می‌خورد.",
        "39_Chapter, 17_Verse": "یوسف جواب داده گفت: تعبیرش این است، سه سبد سه روز است.",
        "39_Chapter, 18_Verse": "سه روز دیگر پَرعُوه (فرعون) سرت را از تنت جدا می‌سازد و تو را به‌دار می‌آویزد و پرنده گوشتت را از تنت می‌خورد.",
        "39_Chapter, 19_Verse": "روز سوم، زادروز پَرعُوه (فرعون) بود. برای همه‌ی غلامانش ضیافتی ترتیب داد. رئیس آبدارها و رئیس نانوایان را در میان غلامانش به‌خاطر آورد.",
        "39_Chapter, 20_Verse": "رئیس آبدارها را به مقام آبداریش بازگردانید و (او) جام بر كف دست پَرعُوه (فرعون) نهاد.",
        "39_Chapter, 21_Verse": "رئیس نانوایان را همان‏طور كه یوسف برای آنان تعبیر كرده بود به دار آویخت.",
        "39_Chapter, 22_Verse": "رئیس آبدارها یوسف را به یاد نیاورد (بلكه) فراموشش كرد.",
        "40_Chapter, 0_Verse": "در پایان دو سال چنین اتفاق افتاد. پَرعُوه (فرعون) خواب دید كه اینك كنار رودخانه نیل ایستاده است.",
        "40_Chapter, 1_Verse": "اینك از نیل هفت ماده گاو خوش قیافه و فربه بالا آمده در مرغزار چریدند.",
        "40_Chapter, 2_Verse": "هفت ماده گاو دیگر، بدقیافه و لاغر، پشت سر آن‏ها از نیل بالا آمده نزد آن ماده گاوها برلب رودخانه ایستادند.",
        "40_Chapter, 3_Verse": "ماده گاوهای بدقیافه و لاغر هفت ماده‌گاه خوش‌قیافه و فربه را خوردند و پَرعُوه (فرعون) بیدار شد.",
        "40_Chapter, 4_Verse": "(پَرعُوه (فرعون)) به خواب رفته بار دوم خواب دید كه اینك هفت خوشه‌ی چاق و خوب بر یك ساقه بالا آمد.",
        "40_Chapter, 5_Verse": "و اینك هفت خوشه‌ی لاغر كه باد شرقی آن‏ها را زده بود دنبال آن‏ها روییدند.",
        "40_Chapter, 6_Verse": "خوشه‌های لاغر هفت خوشه‌ی چاق و پُر را بلعیدند. پَرعُوه (فرعون) بیدار گشت و این رویا بود.",
        "40_Chapter, 7_Verse": "صبح شد. روحش مضطرب گردید. پس فرستاده تمام جادوگران مصر و تمام دانشمندانش را صدا زد. پَرعُوه (فرعون) خوابش را برای آن‏ها تعریف كرد. ولی كسی كه آن (خواب‌ها) را برای پَرعُوه (فرعون) تعبیر كند نبود.",
        "40_Chapter, 8_Verse": "رئیس آبدارها بر پَرعُوه (فرعون) چنین گفت: امروز من خطاهایم را یادآور می‌شوم.",
        "40_Chapter, 9_Verse": "پَرعُوه (فرعون) بر بندگانش غضبناك گشت و مرا در بازداشتگاه زندان رئیس جلادان گذاشت، مرا و رئیس نانوایان را.",
        "40_Chapter, 10_Verse": "یك شب من و او خواب دیدیم هر یك برحسب تعبیر خواب خود، خواب دیدیم.",
        "40_Chapter, 11_Verse": "آنجا نوجوانی عِبری، غلام رئیس جلادان، با ما بود. برایش تعریف كردیم. (او) هر یك از خواب‌هایمان را برحسب تعبیر (واقعی)ش تعبیر نمود.",
        "40_Chapter, 12_Verse": "چنین شد كه همان‌طوری‌كه برای ما تعبیر كرده بود پیش آمد. (پَرعُوه (فرعون)) مرا به مقامم برگردانید و او را به‌دار آویخت.",
        "40_Chapter, 13_Verse": "پَرعُوه (فرعون) فرستاده یوسف را صدا زد، او را از زندان با شتاب بیرون آوردند. اصلاح كرد، لباس‌هایش را عوض نمود و نزد پَرعُوه (فرعون) آمد.",
        "40_Chapter, 14_Verse": "پَرعُوه (فرعون) به یوسف گفت: خواب دیدم و برای آن تعبیركننده‌ای نیست و من درباره‌ات اینطور شنیده‌ام كه خواب را می‌شنوی آن‏را تعبیر می‌كنی.",
        "40_Chapter, 15_Verse": "یوسف به پَرعُوه (فرعون) چنین جواب داد: (این تعبیر) از من نیست خداوند برای پَرعُوه (فرعون) خیر بخواهد.",
        "40_Chapter, 16_Verse": "پَرعُوه (فرعون) به یوسف گفت: در رویایم (دیدم) اینك بر لب رودخانه‌ی نیل ایستاده‌ام.",
        "40_Chapter, 17_Verse": "و اینك از رودخانه هفت ماده‌گاو فربه و خوش‌قیافه بالا آمده در مرغزار چریدند.",
        "40_Chapter, 18_Verse": "و هفت ماده‌گاو دیگر لاغر و بسیار بدقیافه و بی‌گوشت دنبال آن‏ها بالا آمدند كه به بدی آن‏ها در تمام سرزمین مصر ندیده‌ام.",
        "40_Chapter, 19_Verse": "ماده‌گاوهای بی‌گوشت و بد، هفت ماده گاو اولیه و فربه را خوردند.",
        "40_Chapter, 20_Verse": "وارد شكمشان شدند و منظره‌ی آن‏ها مثل اول بد بود و معلوم نشد كه وارد شكمشان شده‌اند. بیدار شدم.",
        "40_Chapter, 21_Verse": "در خواب دیدم اینك هفت خوشه‌ی پر و خوب بر ساقه بالا می‌آیند.",
        "40_Chapter, 22_Verse": "اینك هفت خوشه‌ی خشك و لاغر و بادشرقی زده، پشت سر آن‏ها می‌رویند.",
        "40_Chapter, 23_Verse": "آن خوشه‌های لاغر خوشه‌های خوب را بلعیدند. پس به جادوگران گفتم و كسی نیست كه مرا آگاه سازد.",
        "40_Chapter, 24_Verse": "یوسف به پَرعُوه (فرعون) گفت: خواب پَرعُوه (فرعون) یكی است آنچه را خداوند خواهد كرد به پَرعُوه (فرعون) اطلاع داده است.",
        "40_Chapter, 25_Verse": "آن هفت ماده گاو خوب هفت سال است، و هفت خوشه‌ی خوب هفت سال است. خواب یكی است.",
        "40_Chapter, 26_Verse": "و آن هفت ماده‌گاو بی‌گوشت و بدی كه به‌دنبال آن‏ها بالا می‌آمدند هفت سال است و آن هفت خوشه‌ی خالی باد شرقی‌زده (علامت) هفت سال قحطی خواهد بود.",
        "40_Chapter, 27_Verse": "همان حرفی است كه به پَرعُوه (فرعون) گفتم. خداوند هرآنچه را خواهد كرد به پَرعُوه (فرعون) نشان داده است.",
        "40_Chapter, 28_Verse": "اینك هفت سال فرا می‌رسد كه در تمام سرزمین مصر محصول فراوانی خواهد بود.",
        "40_Chapter, 29_Verse": "هفت سال قحطی به دنبال آن‏ها فرا خواهد رسید. تمام آن فراوانی در سرزمین مصر فراموش می‌گردد و قحطی این كشور را نابود می‌كند.",
        "40_Chapter, 30_Verse": "به‌خاطر شدید بودن آن قحطی، آن فراوانی در آن سرزمین مشهود نخواهد بود.",
        "40_Chapter, 31_Verse": "در مورد دوباره تكرار شدن خواب برای پَرعُوه (فرعون) علت آنست كه موضوع از جانب خداوند مقرر است و خداوند در انجام دادن آن عجله می‌كند.",
        "40_Chapter, 32_Verse": "حال، پَرعُوه (فرعون) باید مرد فهمیده و عاقلی را درنظر گرفته او را بر سرزمین مصر بگمارد.",
        "40_Chapter, 33_Verse": "پَرعُوه (فرعون) اقدام نموده مامورانی بر آن سرزمین منصوب كند تا سرزمین مصر را در هفت سال فراوانی مجهز نمایند.",
        "40_Chapter, 34_Verse": "تمام خوراك این هفت سال خوب را جمع‌آوری كرده، غله را زیر نظر پَرعُوه (فرعون) (برای) خوراك در شهرها انبار كرده، محافظت نمایند.",
        "40_Chapter, 35_Verse": "این خوراك در این كشور برای هفت سال قحطی كه در سرزمین مصر ظهور خواهد كرد ذخیره شود تا آن سرزمین به‌وسیله آن قحطی نابود نگردد.",
        "40_Chapter, 36_Verse": "این سخن به نظر پَرعُوه (فرعون) و به نظر تمام ملازمانش خوش آمد.",
        "40_Chapter, 37_Verse": "پَرعُوه (فرعون) به ملازمانش گفت: آیا مردی مانند این كه روح خداوند در او باشد خواهیم یافت؟",
        "40_Chapter, 38_Verse": "پَرعُوه (فرعون) به یوسف گفت: از آنجایی كه خداوند تو را از تمام این (مطلب) آگاه ساخته است، مرد فهمیده و دانشمندی چون تو نیست.",
        "40_Chapter, 39_Verse": "تو بر خانه‌ی من (سرپرست) باش و تمام قومم به امر تو رفتار نمایند. فقط بر تخت پادشاهی از تو بزرگتر می‌باشم.",
        "40_Chapter, 40_Verse": "پَرعُوه (فرعون) به یوسف گفت: ببین تو را در راس تمام سرزمین مصر قرار دادم.",
        "40_Chapter, 41_Verse": "پَرعُوه (فرعون) انگشتر خود را از دست جدا نموده آن را در دست یوسف گذاشت. او را لباس كتان نازک پوشانیده طوق طلا بر گردنش نهاد.",
        "40_Chapter, 42_Verse": "او را در كالسكه‌ی دومین شخص كشور سوار كرده پیشاپیش او جار می‌زدند: (به حالت احترام) زانو بزن. (پَرعُوه (فرعون)) او را بر تمام مصریان مسلط كرد.",
        "40_Chapter, 43_Verse": "پَرعُوه (فرعون) به یوسف گفت: من پَرعُوه (فرعون) (شاه) هستم. به غیر از تو در سرزمین مصر كسی اظهار وجود نكند.",
        "40_Chapter, 44_Verse": "پَرعُوه (فرعون) یوسف را صافنَت‌پَعنِیعَ (كاشف اسرار) نام نهاده، آسنَت دختر پُوطی‏فِرَع كاهن اوُن را به همسری به او داد و یوسف در سرزمین مصر شهرت یافت.",
        "40_Chapter, 45_Verse": "یوسف موقع رسیدن به حضور پَرعُوه (فرعون) پادشاه مصر سی‌ساله بود. از حضور پَرعُوه (فرعون) خارج شده تمام سرزمین مصر را سیر نمود.",
        "40_Chapter, 46_Verse": "آن سرزمین در هفت سال فراوانی، محصول فراوان برای ذخیره به‌بار آورد.",
        "40_Chapter, 47_Verse": "تمام آذوقه‌ی (اضافی) هفت سال (فراوانی) را که در سرزمین مصر بود جمع آوری نموده در شهرها گذاشت. آذوقه (اضافی) حومه شهر را در داخل آن شهر قرار داد.",
        "40_Chapter, 48_Verse": "یوسف مثل ریگ دریا غله‌ی بسیار زیادی انبار كرد تا آنجایی كه از شمردن دست كشید زیرا (قابل) شمارش نبود.",
        "40_Chapter, 49_Verse": "قبل از اینكه سال‌های قحطی فرا رسد برای یوسف دو پسر به دنیا آمد كه آسنَت دختر پُوطی‏فِرَع كاهِن اوُن برایش زایید.",
        "40_Chapter, 50_Verse": "یوسف نام نخست‌زاده‌اش را مِنَشه گذاشت. چون‏كه (گفت) خداوند تمام رنجم و تمام خانواده‌ی پدرم را از یادم برد.",
        "40_Chapter, 51_Verse": "نام دومی را اِفْرَییم گذاشت چون‏كه (گفت) خداوند مرا در سرزمین بیچارگی‌ام بارور كرد.",
        "40_Chapter, 52_Verse": "هفت سال فراوانی كه در سرزمین مصر بود به پایان رسید.",
        "40_Chapter, 53_Verse": "هفت سال قحطی همانطور كه یوسف گفته بود شروع به فرا رسیدن كرد. در تمام كشورها قحطی شد. ولی در سرزمین مصر خواربار وجود داشت.",
        "40_Chapter, 54_Verse": "تمام سرزمین مصر قحطی زده‌شد و قوم برای خوراك پیش پَرعُوه (فرعون) فریاد می‌زدند. پَرعُوه (فرعون) به تمام مصریان گفت نزد یوسف بروید و آنچه به شما می‌گوید عمل كنید.",
        "40_Chapter, 55_Verse": "قحطی تمام سطح سرزمین مصر را فراگرفت. یوسف تمام (انبارها) راکه در آن‏ها (غله) بود گشوده و به مصریان غله می‌فروخت. قحطی در تمام سرزمین مصر شدت یافت.",
        "40_Chapter, 56_Verse": "نظر به اینكه قحطی در تمام آن سرزمین شدت یافته بود از تمام آن سرزمین به مصر می‌آمدند تا از یوسف غله خریداری كنند.",
        "41_Chapter, 0_Verse": "یعقُوو (یعقوب) دریافت كه در مصر غله‌ی فروشی هست. پس یعقُوو (یعقوب) به فرزندانش گفت چرا (به داشتن خواربار) تظاهر می‌كنید.",
        "41_Chapter, 1_Verse": "گفت: اینك شنیده‌ام كه در مصر غله‌ی فروشی هست به آنجا بروید و از آن‏ها برای ما غله خریداری كنید، تا زنده مانده نمیریم.",
        "41_Chapter, 2_Verse": "ده (نفر) برادران یوسف رفتند تا از مصر غله خریداری كنند.",
        "41_Chapter, 3_Verse": "یعقُوو (یعقوب) بینیامین برادر یوسف را با برادرانش نفرستاد، چون‏كه گفت مبادا سانحه‌ای برای او رخ دهد.",
        "41_Chapter, 4_Verse": "نظر به اینكه در سرزمین كِنَعَن (کنعان) قحطی بود فرزندان ییسرائل (اسرائیل) در بین كسانی كه برای خرید می‌آمدند وارد (مصر) شدند.",
        "41_Chapter, 5_Verse": "یوسف خودش بر سرزمین مصر فرمانروا بود. او به تمام مردم آن سرزمین غله می‌فروخت. برادران یوسف آمده رو بر زمین به او سجده كردند.",
        "41_Chapter, 6_Verse": "یوسف برادرانش را دیده آن‏ها را شناخت. خود را به آن‏ها بیگانه جلوه داد با آن‏ها سخت صحبت كرد و به ایشان گفت از كجا آمده‌اید؟ گفتند: از سرزمین كِنَعَن (کنعان) برای خرید خواربار.",
        "41_Chapter, 7_Verse": "یوسف برادرانش را شناخت آن‏ها او را نشناختند.",
        "41_Chapter, 8_Verse": "یوسف خواب‌هایی را كه درباره‌ی ایشان دیده بود به‌یادآورد و به آن‏ها گفت: شما جاسوس هستید و برای دیدن نقطه‌ی ضعف این سرزمین آمده‌اید.",
        "41_Chapter, 9_Verse": "به او گفتند: نه، آقا بندگانت آمده‌اند، خواربار خریداری كنند.",
        "41_Chapter, 10_Verse": "تمام ما فرزندان یك نفریم. ما راستگو هستیم. بندگانت (هرگز) جاسوس نبوده‌اند.",
        "41_Chapter, 11_Verse": "به آن‏ها گفت نه، بلكه آمده‌اید نقطه‌ی ضعف این كشور را مشاهده كنید.",
        "41_Chapter, 12_Verse": "گفتند: بندگانت دوازده برادریم پسران یك مرد از سرزمین كِنَعَن (کنعان) و اینك كوچكترین (برادر) در حال حاضر نزد پدرمان است و آن یكی ناپدید شده است.",
        "41_Chapter, 13_Verse": "یوسف به آن‏ها گفت: همان است كه به شما گفتم. جاسوس هستید.",
        "41_Chapter, 14_Verse": "با این (وسیله) آزمایش می‌شوید. به حیات پَرعُوه (فرعون) (قسم) كه از اینجا بیرون نخواهید رفت مگر پس از آمدن كوچكترین برادرتان به اینجا.",
        "41_Chapter, 15_Verse": "یكی از خودتان را روانه كنید تا برادرتان را بیاورد و شما بازداشت خواهید بود تا حرف‌هایتان آزمایش شود كه آیا حقیقت می‌گویید؟ اگر نه به حیات پَرعُوه (فرعون) شما جاسوسید.",
        "41_Chapter, 16_Verse": "سه روز آن‏ها را در بازداشتگاه نگاهداشت.",
        "41_Chapter, 17_Verse": "روز سوم یوسف به آن‏ها گفت: این كار را بكنید تا زنده بمانید من از خداوند می‌ترسم.",
        "41_Chapter, 18_Verse": "اگر شما راستگو هستید، یك برادرتان در بازداشتگاه زندانی باشد و شما بروید و برای (رفع) نیاز خانه‌هایتان خواربار ببرید.",
        "41_Chapter, 19_Verse": "كوچكترین برادر را نزد من بیاورید تا سخنانتان ثابت شود و نمیرید. پس چنین كردند.",
        "41_Chapter, 20_Verse": "به یكدیگر گفتند: واقعاً در مورد برادرمان مجرم هستیم زیرا وقتی به ما التماس کرد عذاب جانش را دیدیم و گوش ندادیم. این عذاب از این جهت به ما رسیده است.",
        "41_Chapter, 21_Verse": "رِئووِن به آن‏ها جواب داده گفت: مگر به شما چنین نگفتم. نسبت به این بچه خطا نكنید و قبول نكردید؟ هم اینك خونش مواخذه می‌شود.",
        "41_Chapter, 22_Verse": "چونكه بین آن‏ها و (یوسف) مترجم وجود داشت آن‏ها ندانستند كه یوسف (سخنانشان را) می‌فهمد.",
        "41_Chapter, 23_Verse": "(یوسف) از پیش آن‏ها دور شده گریست. به سوی آن‏ها برگشته با ایشان صحبت نمود. شیمعُون را از آن‏ها گرفته او را جلو چشمشان بازداشت كرد.",
        "41_Chapter, 24_Verse": "یوسف دستور داد ظرف‌هایشان را پر از غله كرده پول هریك از آن‏ها را به كیسه‌اش بازگردانند و توشه راه به آن‏ها بدهند. پس چنین عمل كردند.",
        "41_Chapter, 25_Verse": "غله‌شان را روی خرهایشان بار نموده از آنجا رفتند.",
        "41_Chapter, 26_Verse": "در منزلگاه، یكی از آن‏ها جوالش را گشود تا به خرش علوفه بدهد. دید كه اینك پولش در دهانه‌ی خرجینش است.",
        "41_Chapter, 27_Verse": "به برادرانش گفت پولم برگردانده شده و هم اینك در خرجینم است. قلبشان تپید. درحالی‌كه می‌لرزیدند گفتند این چه (كاری) است كه خداوند با ما كرد.",
        "41_Chapter, 28_Verse": "نزد یعقُوو (یعقوب) پدرشان به سرزمین كِنَعَن (کنعان) رسیده، هرچه برایشان اتفاق افتاده بود برای او تعریف كردند.",
        "41_Chapter, 29_Verse": "آن مرد، آقای آن سرزمین به ما سخن گفت، و ما را در آن سرزمین چون جاسوسانی پنداشت.",
        "41_Chapter, 30_Verse": "به او گفتیم راستگو هستیم (هرگز) جاسوس نبوده‌ایم.",
        "41_Chapter, 31_Verse": "ما دوازده برادر فرزندان پدرمان هستیم. (از ما) یكی نیست و كوچكترین (ما)، امروز نزد پدرمان در سرزمین كِنَعَن (کنعان) است.",
        "41_Chapter, 32_Verse": "آن مرد – آقای آن سرزمین به ما گفت (به این وسیله) خواهم فهمید كه راستگو هستید. یك برادرتان را نزد من بگذارید و نیاز خانه‌هایتان را (غله) گرفته بروید.",
        "41_Chapter, 33_Verse": "كوچكترین برادرتان را نزد من بیاورید تا بدانم كه شما جاسوس نیستید و راستگو هستید. برادرتان را به شما خواهم داد و با این سرزمین داد و ستد كنید.",
        "41_Chapter, 34_Verse": "داشتند جوال‌هایشان را خالی می‌كردند كه اینك بسته‌ی پول هركدام از آن‏ها در جوالش بود. آن‏ها و پدرشان بسته‌های پول‌هایشان را ملاحظه نموده ترسیدند.",
        "41_Chapter, 35_Verse": "یعقُوو (یعقوب) پدرشان به آن‏ها گفت: مرا بی‌اولاد كردید. یوسف نیست. شیمعُون نیست. بینیامین را می‌برید. تمام این (عذاب‌)ها بر من تحمیل شده است.",
        "41_Chapter, 36_Verse": "رِئووِن به پدرش چنین گفت: اگر او (بینیامین) را نزد تو نیاوردم دو پسر مرا بكش. او را به دست من بسپار و من وی را نزد تو بازمی‌گردانم.",
        "41_Chapter, 37_Verse": "(یعقُوو (یعقوب)) گفت: پسرم با شما نخواهد آمد. چونكه برادرش فوت كرده و او (از فرزندان مادرش) تنها باقی مانده است و اگر در راهی كه می‌رود صدمه‌ای به او برسد مرا با موی سفید، غمزده به گور فرو خواهید برد.",
        "42_Chapter, 0_Verse": "آن قحطی در سرزمین شدید شد.",
        "42_Chapter, 1_Verse": "زمانی رسید كه تمام غله‌ای را كه از مصر آورده بودند خورده بودند. پدرشان به آن‏ها گفت برگردید كمی خوراك برای ما خریداری كنید.",
        "42_Chapter, 2_Verse": "یهودا به او چنین گفت. آن مرد جدا به ما اخطار نمود كه روی مرا نخواهید دید مگراینكه برادرتان همراهتان باشد.",
        "42_Chapter, 3_Verse": "اگر برادرمان را همراه ما می‌فرستی می‌رویم و برایت خواربار می‌خریم.",
        "42_Chapter, 4_Verse": "و اگر نمی‌فرستی نخواهیم رفت زیرا آن مرد جدا به ما اخطار نمود كه روی مرا نخواهید دید مگر اینكه برادرتان همراهتان باشد.",
        "42_Chapter, 5_Verse": "ییسرائل (اسرائیل) گفت: چرا به من بدی كردید و به آن مرد اطلاع دادید باز هم برادری دارید؟",
        "42_Chapter, 6_Verse": "گفتند: آن مرد درباره‌ی ما و زادگاهمان جداً جویا شده گفت: آیا هنوز پدرتان زنده است؟ آیا برادر (دیگری) دارید؟ طبق این سخنان به وی اطلاع دادیم. آیا واقعاً می‌دانستیم كه خواهد گفت برادرتان را بیاورید؟",
        "42_Chapter, 7_Verse": "یهودا به ییسرائل (اسرائیل) پدرش گفت: لطفاً این نوجوان را همراه من بفرست تا برخاسته برویم و هم ما و هم تو و اطفالمان زنده مانده، نمیریم.",
        "42_Chapter, 8_Verse": "من مسئول او خواهم بود او را از من مطالبه كن. اگر نزدت نیاوردمش و در حضورت وانداشتم برای همیشه در مقابل تو خطاكرده باشم.",
        "42_Chapter, 9_Verse": "زیرا اگر درنگ نكرده بودیم حال دومرتبه (رفته و) برگشته بودیم.",
        "42_Chapter, 10_Verse": "ییسرائل (اسرائیل) پدرشان به آن‏ها گفت: در این صورت چنین عمل كنید، از بهترین محصول این سرزمین در ظرف‌های خود گذاشته و برای آن مرد كمی بلسان وكمی عسل، مواد معطر، صمغ، پسته‌ی شامی و بادام ببرید.",
        "42_Chapter, 11_Verse": "دوبرابر پول را در دستتان بگیرید و آن پولی را كه در دهانه‌ی خرجین‌هایتان بازگشت داده شده با دست خودتان برگردانید، شاید اشتباهی شده باشد.",
        "42_Chapter, 12_Verse": "برادرتان را برداشته برخیزید و به سوی آن مرد بازگردید.",
        "42_Chapter, 13_Verse": "قادر مطلق شما را مشمول مراحم آن مرد كند تا برادر دیگرتان و بینیامین را همراه شما روانه نماید اما من هم‏چنان كه (یوسف و شیمعُون را) از دست دادم (بینیامین را هم) از دست می‌دهم.",
        "42_Chapter, 14_Verse": "آن مردها این هدیه را برداشتند و پول دوبرابر، و بینیامین را در اختیار گرفته برخاستند و به مصر رفتند و به حضور یوسف رسیدند.",
        "42_Chapter, 15_Verse": "یوسف بینیامین را همراه آنان دید. پس به آن كسی كه در خانه‌اش (ناظر) بود گفت این مردها را به خانه بیاور، ذبحی كرده (آن‏را) آماده كن زیرا این اشخاص ظهر با من (غذا) خواهند خورد.",
        "42_Chapter, 16_Verse": "آن مرد چنان كه یوسف گفت عمل كرده، آن اشخاص را به خانه‌ی یوسف برد.",
        "42_Chapter, 17_Verse": "آن مردها چون‏كه به خانه‌ی یوسف برده شدند هراسان گشتند. (با خود) گفتند ما به‌خاطر پولی كه در آغاز در جوال‌هایمان برگشته (به اینجا) آورده می‌شویم كه بر ما هجوم آورده حمله نمایند و ما را به غلامی بگیرند و خران ما را نیز (بگیرند).",
        "42_Chapter, 18_Verse": "به آن مردی كه در خانه‌ی یوسف (ناظر) بود نزدیك شده در آستانه‌ی در با او صحبت كردند.",
        "42_Chapter, 19_Verse": "گفتند: ای آقا در آغاز برای خرید خواربار آمدیم.",
        "42_Chapter, 20_Verse": "همین‏كه به منزلگاه رسیدیم و جوال‌هایمان را گشودیم اینك پول هركدام در دهانه‌ی جوالش بود. وزن پول ما درست بود آن‏را با دست خودمان بازگردانیده‌ایم.",
        "42_Chapter, 21_Verse": "پول دیگری با خود آورده‌ایم تا خواربار بخریم. نفهمیدیم پول ما را چه كسی در جوال‌هایمان گذاشته است.",
        "42_Chapter, 22_Verse": "گفت: برای شما خیر است هراسان نباشید، خداوند شما و خداوند پدرتان به شما در جوال‌هایتان گنج داده است. پولتان به من رسید. شیمعُون را (از بازداشتگاه) نزد آن‏ها آورد.",
        "42_Chapter, 23_Verse": "آن مرد این اشخاص را به خانه‌ی یوسف آورد، آب داد، پاهایشان را شستند. به خرانشان هم علوفه داد.",
        "42_Chapter, 24_Verse": "نظر به اینكه شنیدند كه آن‏جا غذا خواهند خورد آن ارمغان‌ها را تا ظهر و هنگام آمدن یوسف آماده نمودند.",
        "42_Chapter, 25_Verse": "یوسف به خانه آمد هدیه‌ای را كه در دستشان بود نزد وی به تالار آوردند و تا زمین به او سجده نمودند.",
        "42_Chapter, 26_Verse": "از سلامتی ایشان پرسیده گفت آیا پدر پیرتان سالم و هنوز زنده است؟",
        "42_Chapter, 27_Verse": "گفتند:‌ غلامت، پدرمان سالم و هنوز زنده است. خم شده سجده كردند.",
        "42_Chapter, 28_Verse": "(یوسف) چشمان را بلند كرده بینیامین برادر تنی‌اش را دید و گفت آیا برادر كوچكتان كه به من گفتید همین است؟ (یوسف به بینیامین) گفت خداوند تو را مورد مرحمت قرار دهد پسرم!",
        "42_Chapter, 29_Verse": "یوسف چون‏كه به‌خاطر برادرش (بینیامین) احساساتی شد خواست گریه كند. پس عجله نمود به اتاقی رفته آنجا گریست.",
        "42_Chapter, 30_Verse": "روی خود را شسته بیرون آمد. بر خود مسلط شده گفت غذا بیاورید.",
        "42_Chapter, 31_Verse": "برای او جداگانه و برای آن‏ها جداگانه و برای مصریانی كه پیش او (غذا) می‌خوردند، جداگانه گذاشتند. زیرا مصریان نمی‌توانستند با عبریان غذا بخورند، چون‏كه برای مصریان مكروه بود.",
        "42_Chapter, 32_Verse": "نخست‌زاده طبق نخست‌زادگیش و كوچكتر بر حسب كوچكتریش نزد وی نشستند. آن اشخاص به یكدیگر خیره شدند.",
        "42_Chapter, 33_Verse": "از طرف خودش بخشش‌هایی به آن‏ها تقدیم كرد ولی هدیه‌ی بینیامین را از بخشش تمام آن‏ها پنج برابر زیاد نمود. با او نوشیده مست شدند.",
        "43_Chapter, 0_Verse": "به كسی كه در خانه‌اش (ناظر) بود چنین دستور داد. خرجین‌های این اشخاص را تا آنجا كه می‌توانند حمل كنند پر از خوراك كن و پول هركس را در دهانه‌ی خرجینش بگذار.",
        "43_Chapter, 1_Verse": "و جام من، جام نقره را با پول غله‌اش در دهانه‌ی خرجین (برادر) كوچكتر بگذار. (ناظر) طبق دستوری كه یوسف داده بود عمل كرد.",
        "43_Chapter, 2_Verse": "صبح (به محض اینكه هوا) روشن شد، آن اشخاص با خرانشان روانه گشتند.",
        "43_Chapter, 3_Verse": "آن‏ها از شهر بیرون رفتند. (هنوز) دور نشده بودند كه یوسف به كسی كه ناظر خانه‌اش بود گفت برخیز آن مردها را تعقیب كن تا به آن‏ها برسی. به آن‏ها بگو چرا عوض خوبی بدی پاداش دادید؟",
        "43_Chapter, 4_Verse": "مگر نه این (جامی) است كه آقایم با آن می‌نوشد و با آن البته فال می‌گیرد. آنچه عمل نمودید بد بود.",
        "43_Chapter, 5_Verse": "(ناظر) به ایشان رسیده این سخنان را به آن‏ها گفت.",
        "43_Chapter, 6_Verse": "به وی گفتند: چرا آقایم چنین سخنانی می‌گوید؟ حاشا كه بندگانت چنین كاری بكنند.",
        "43_Chapter, 7_Verse": "اینك پولی را كه در دهانه‌ی خرجینمان یافتیم از سرزمین كِنَعَن (كنعان) برای تو پس آوردیم، پس چگونه از خانه‌ی آقایت نقره یا طلا می‌دزدیم؟",
        "43_Chapter, 8_Verse": "كسی از غلامانت كه (جام) پیش وی پیدا شود كشته شود و ما هم برده‌ی آقایم بشویم.",
        "43_Chapter, 9_Verse": "گفت حالا هم طبق سخنان شما باشد. كسی كه (جام) نزد وی یافته گردد برای من غلام شده و شما مبرا خواهید بود.",
        "43_Chapter, 10_Verse": "عجله كردند هركس خرجینش را به زمین فرود آورد. هر یك (از آن‏ها) خرجین خود را گشود.",
        "43_Chapter, 11_Verse": "جستجو از بزرگتر شروع و به كوچكتر پایان یافت. جام در خرجین بینیامین پیدا شد.",
        "43_Chapter, 12_Verse": "آن‏ها لباس خود را دریده، هركدام از آن‏ها خرش را بار كرد و به شهر بازگشتند.",
        "43_Chapter, 13_Verse": "یهودا و برادرانش به خانه‌ی یوسف وارد شدند. وی هنوز آنجا بود. آن‏ها در حضورش سجده كردند.",
        "43_Chapter, 14_Verse": "یوسف به آن‏ها گفت: این چه كاری است كه كردید؟ مگر نمی‌دانستید كسی چون من حتماً فال می‌گیرد؟",
        "43_Chapter, 15_Verse": "یهودا گفت: به آقایم چه بگوییم، چه صحبتی بكنیم و چطور بی‌گناهی خود را ثابت نماییم؟ خداوند گناه بندگانت را مورد توجه قرار داده است. اینك هم ما و هم كسی كه جام نزدش پیدا شده است غلامان آقایم هستیم.",
        "43_Chapter, 16_Verse": "گفت حاشا از من كه چنین كاری بكنم. كسی كه جام در اختیار پیدا شده است غلام من خواهد بود و شما به سلامت نزد پدرتان عزیمت نمابید.",
        "43_Chapter, 17_Verse": "یهودا به او نزدیك شده گفت: ای آقا اكنون (اجازه بده) غلامت به گوش آقای خود سخن گوید و خشمت بر غلامت افروخته نگردد زیرا تو چون پَرعُوه (فرعون) هستی.",
        "43_Chapter, 18_Verse": "آقایم از غلامانش پرسید آیا پدر یا برادر دارید؟",
        "43_Chapter, 19_Verse": "به آقایم گفتیم: پدر پیری داریم. او پسربچه‌ی كوچك سر پیری دارد و برادر آن پسر فوت نموده است. تنها او برای مادرش باقی‏مانده است و پدرش او را دوست می‌دارد.",
        "43_Chapter, 20_Verse": "به غلامانت گفتی او را نزد من بیاورید تا چشمم را بر او بنهم.",
        "43_Chapter, 21_Verse": "به آقایم گفتیم: آن كودك نمی‌تواند پدرش را رها كند. (درصورتی‌كه) پدرش را رها كند (پدرش) خواهد مرد.",
        "43_Chapter, 22_Verse": "به غلامانت گفتی: اگر برادر كوچكتان همراه شما نیاید دگربار روی مرا نخواهید دید.",
        "43_Chapter, 23_Verse": "موقعی كه به‌سوی بنده‌ات پدرم عزیمت كردیم و سخنان آقایم را برایش تعریف كردیم.",
        "43_Chapter, 24_Verse": "پدرمان گفت: برگردید كمی خوار و بار برای ما خریداری كنید.",
        "43_Chapter, 25_Verse": "گفتیم نمی‌توانیم برویم، اگر برادر كوچكمان با ما باشد خواهیم رفت. چون‏كه اگر برادر كوچكمان با ما نباشد نمی‌توانیم روی آن مرد را ببینیم.",
        "43_Chapter, 26_Verse": "پدرم، بنده‌ی تو، به ما گفت: شما می‌دانید كه زنم برایم دو فرزند زایید.",
        "43_Chapter, 27_Verse": "آن یكی از نزد من رفت. (با خود) گفتم حتماً نخجیر شده است. تا به حال او را ندیده‌ام.",
        "43_Chapter, 28_Verse": "(اگر) این را هم از پیش رویم ببرید و برایش خطری روی دهد مرا با موی سپید و افسردگی به گور خواهید فرستاد.",
        "43_Chapter, 29_Verse": "و حال به مجردی كه نزد غلامت، پدرم برسم و آن نوجوان همراه ما نباشد، چون جانش به جان وی گره خورده است،",
        "43_Chapter, 30_Verse": "همین‏كه ببیند كه آن كودك نیست، خواهد مرد و غلامانت، پدر سپیدموی خود، غلامت را، با غم در گور مدفون خواهند كرد.",
        "43_Chapter, 31_Verse": "نظر به اینكه غلامت در مورد این نوجوان نزد پدرم اینطور تعهد سپرده است «كه اگر او را نزد تو بازنگردانم در برابر پدرم خطاكار بمانم» ...",
        "43_Chapter, 32_Verse": "اكنون التماس آنكه بنده‌ات به جای این نوجوان غلام آقایم باشم و آن نوجوان با برادرانش عازم گردد.",
        "43_Chapter, 33_Verse": "زیرا چگونه به نزد پدرم عزیمت كنم درحالی‌كه آن نوجوان همراه من نباشد؟ مبادا شاهد مصیبتی باشم که پدرم دچار آن بشود.",
        "44_Chapter, 0_Verse": "یوسف نتوانست در حضور تمام اشخاصی كه نزد او ایستاده بودند خودداری كند. پس ندا داد همه را از پیش من بیرون كنید و كسی در معارفه‌ی یوسف و برادرانش برجا نماند.",
        "44_Chapter, 1_Verse": "با صدای بلند به گریه افتاد، مصریان آگاه شده و خانواده‌ی پَرعُوه (فرعون) (از موضوع) مطلع گشت.",
        "44_Chapter, 2_Verse": "یوسف به برادرانش گفت: من یوسف هستم آیا هنوز پدرم زنده است؟ برادرانش نتوانستند جوابش را بدهند زیرا در حضورش پریشان شدند.",
        "44_Chapter, 3_Verse": "یوسف به برادرانش گفت: لطفاً به من نزدیك شوید. پیش آمدند. گفت: من یوسف برادر شما هستم كه مرا به مصریان فروختید.",
        "44_Chapter, 4_Verse": "و اكنون تاسف نخورید و مشوش نشوید كه مرا به اینجا فروختید، زیرا خداوند مرا قبل از شما برای ابقای حیات فرستاده است.",
        "44_Chapter, 5_Verse": "زیرا اینك دو سال است در این سرزمین قحطی است و باز پنج سال (دیگر) هم شخم و درو نخواهد بود.",
        "44_Chapter, 6_Verse": "خداوند مرا قبل از شما فرستاده است تا در این سرزمین بقایایی از شما بماند و با یك نجات بزرگ به شما زندگی بخشد.",
        "44_Chapter, 7_Verse": "این شما نیستید كه مرا به اینجا فرستاده‌اید، بلكه خداوند مرا برای پَرعُوه (فرعون) چون پدر و برای تمام خانواده‌اش آقا و در تمام سرزمین مصر فرمانروا ساخته است.",
        "44_Chapter, 8_Verse": "عجله كرده نزد پدرم عزیمت كنید و به او بگویید پسرت یوسف چنین گفته است: خداوند مرا بر تمام مصریان آقا و در تمام سرزمین مصر فرمانروا ساخته است، درنگ نکن. پیش من بیا.",
        "44_Chapter, 9_Verse": "در سرزمین گُوشِن ساكن شده نزدیك من باش. تو و پسرانت و پسران پسرانت و گله‌های گوسفندانت و گاوانت و هرچه داری،",
        "44_Chapter, 10_Verse": "تا آنجا به تو معاش بدهم، چون‏كه هنوز پنج سال قحطی خواهد بود. مبادا تو و خانواده‌ات و هرچه داری نابود گردید.",
        "44_Chapter, 11_Verse": "اینك چشمان شما و چشمان برادرم بینیامین شاهدند كه زبان من است كه با شما صحبت می‌كند.",
        "44_Chapter, 12_Verse": "تمام احترام مرا در مصر و آنچه را كه دیدید به پدرم اطلاع دهید و عجله نموده پدرم را به اینجا بیاورید.",
        "44_Chapter, 13_Verse": "به گردن بینیامین افتاده گریه كرد و بینیامین بر گردن او گریست.",
        "44_Chapter, 14_Verse": "تمام برادران را بوسیده بر آن‏ها گریه كرد و بعد از آن برادرانش با او صحبت كردند.",
        "44_Chapter, 15_Verse": "این خبر در خانه‌ی پَرعُوه (فرعون) چنین شنیده شد: برادران یوسف آمده‌اند. در نظر پَرعُوه (فرعون) و در نظر غلامانش خوش آمد.",
        "44_Chapter, 16_Verse": "پَرعُوه (فرعون) به یوسف گفت: به برادرانت بگو این كار را بكنید: چارپایانتان را بار كنید و عزیمت نموده به سرزمین كِنَعَن (کنعان) بروید.",
        "44_Chapter, 17_Verse": "پدر و خانواده‌هایتان را بردارید و نزد من بیایید تا بهترین جای سرزمین مصر را به شما بدهم و از بهترین (نعمت‌های) آن سرزمین بخورید.",
        "44_Chapter, 18_Verse": "تو چنین دستور دادی. این (كار) را بكنید. از سرزمین مصر برای بچه‌هایتان و زنانتان كالسكه‌هایی بگیرید و پدرتان را برداشته بیایید.",
        "44_Chapter, 19_Verse": "نگران اثاثتان نباشید چون‏كه نعمت تمام این سرزمین مال شماست.",
        "44_Chapter, 20_Verse": "فرزندان ییسرائل (اسرائیل) چنین كردند و یوسف طبق امر پَرعُوه (فرعون) به آن‏ها كالسكه‌هایی داده برایشان توشه راه گذاشت.",
        "44_Chapter, 21_Verse": "به تمامشان، به هریك، دو دست لباس و به بینیامین سیصد كِسِف (واحد پول) و پنج دست لباس داد.",
        "44_Chapter, 22_Verse": "و برای پدرش به قرار زیر (فرستاد): ده الاغ حامل نعمت‌های مصر و ده ماده الاغ حامل غله و نان و خوراك برای توشه‌ی راه پدرش",
        "44_Chapter, 23_Verse": "و برادرانش را روانه نموده رفتند. به آن‏ها گفت در راه نزاع نكنید.",
        "44_Chapter, 24_Verse": "از مصر عزیمت نموده به سرزمین كِنَعَن (کنعان) نزد یعقُوو (یعقوب) پدرشان رفتند.",
        "44_Chapter, 25_Verse": "به او چنین اطلاع دادند كه هنوز یوسف زنده است و بر تمام سرزمین مصر فرمانرواست (در برابر این خبر) خونسرد ماند چون‏كه به آن‏ها اعتماد نكرد.",
        "44_Chapter, 26_Verse": "تمام سخنان یوسف را به او گفتند. كالسكه‌هایی را كه یوسف برای بردن او فرستاده بود مشاهده كرد. پس روح (نبوت) یعقُوو (یعقوب) پدرشان زنده شد.",
        "44_Chapter, 27_Verse": "ییسرائل (اسرائیل) گفت: كافی است، پسرم یوسف هنوز زنده است قبل از اینك بمیرم، بروم و او را ببینم.",
        "45_Chapter, 0_Verse": "ییسرائل (اسرائیل) با هرچه داشت كوچ كرده به بِئِرشِوَع رفت. برای خدای پدرش ییصحاق (اسحاق) ذبح‌هایی نمود.",
        "45_Chapter, 1_Verse": "خداوند در رویای شب به ییسرائل (اسرائیل) گفت: یعقُوو! یعقُوو! (یعقوب! یعقوب!) گفت: حاضرم.",
        "45_Chapter, 2_Verse": "گفت: من همان قادر، خداوند پدرت هستم. از رفتن به مصر نترس زیرا آنجا به قوم بزرگی مبدلت خواهم كرد.",
        "45_Chapter, 3_Verse": "من با تو به مصر خواهم آمد و البته تو را باز می‌گردانم و یوسف دستش را روی چشمانت خواهد نهاد.",
        "45_Chapter, 4_Verse": "یعقُوو (یعقوب) از بِئِرشِوَع عزیمت كرد و فرزندان ییسرائل (اسرائیل)، یعقُوو (یعقوب) پدرشان و اطفال و زنانشان را با كالسكه‌هایی كه پَرعُوه (فرعون) برای بردن آن‏ها فرستاده بود، بردند.",
        "45_Chapter, 5_Verse": "مواشی و ثروتشان را كه در سرزمین كِنَعَن (کنعان) به دست آورده بودند برداشته، یعقُوو (یعقوب) و تمام نسلش همراهش به مصر آمدند.",
        "45_Chapter, 6_Verse": "فرزندانش، فرزندان فرزندانش با او، دختران و دختران پسرانش و تمام نسلش را با خود به مصر آورد.",
        "45_Chapter, 7_Verse": "این است نام‌های فرزندان ییسرائل (اسرائیل) كه به مصر آمدند، یعقُوو (یعقوب) فرزندانش نخست‌زاده‌ی یعقُوو (یعقوب) رِئووِن است.",
        "45_Chapter, 8_Verse": "و پسران رِئووِن: حَنُوخ و پلِو، حِصرُون، كَرمی.",
        "45_Chapter, 9_Verse": "و پسران شیمعُون: یموئِل و یامین و اُوهَد و یاخین و صُوحَر و شائول پسر هَكِنَعَنیت.",
        "45_Chapter, 10_Verse": "و پسران لِوی (لاوی): گِرشون، قِهات و مِراری.",
        "45_Chapter, 11_Verse": "و پسران یهودا: عِر و اوُنان و شِلاه و پِرِص و زِرَح. عِر و اوُنان در سرزمین كِنَعَن (کنعان) فوت نمودند پسران پِرِص: حَصُرون و حامول.",
        "45_Chapter, 12_Verse": " و پسران ییساخار: تُولاع و پوواه و یوو و شیمرُون.",
        "45_Chapter, 13_Verse": "و پسران زِوولون: سِرِد و اِلون و یحَلئِل.",
        "45_Chapter, 14_Verse": "اینها هستند پسران (و نوه‌های) لِئا كه علاوه بر دخترش دینا در پَدَن‌اَرام برای یعقُوو (یعقوب) زایید. تمام پسران و دخترانش سی و سه نفر.",
        "45_Chapter, 15_Verse": "و پسران گاد: صِیفیون و حَگی، شونی و اِصبُون و عِری و اَروُدی و اَرئِلی.",
        "45_Chapter, 16_Verse": "و پسران آشِر: ییمناه و ییشوا و ییشوی و بِریعا و خواهرشان سِرَح، و پسران بِریعا: حِوِر و مَلكی‌ئِل.",
        "45_Chapter, 17_Verse": "اینها فرزندان (و نوه‌های) زیلپا هستند كه لاوان او را به لِئا دخترش به‌عنوان كنیز داده بود و این شانزده نفر را برای یعقُوو (یعقوب) زایید.",
        "45_Chapter, 18_Verse": "پسران راحِل، زن یعقُوو (یعقوب) یوسف و بینیامین.",
        "45_Chapter, 19_Verse": "برای یوسف در سرزمین مصر مِنَشه و اِفْرَییم به‌دنیا آمدند كه آسنَت دختر پُوطی‏فِرَع كاهن اوُن برای او زایید.",
        "45_Chapter, 20_Verse": "و پسران بینیامین : بِلَع، بِخِر و اَشبِل و گِراء و نَعَمان، اِحی و رُوش، موییم وحوپیم و آرد.",
        "45_Chapter, 21_Verse": "اینها پسران (و نوه های) راحِل هستند كه برای یعقُوو (یعقوب) به‌دنیا آمدند جمعا چهارده نفر.",
        "45_Chapter, 22_Verse": "پسر دان: حوشیم.",
        "45_Chapter, 23_Verse": "و پسران نفتالی: یحصِئِل و گونی و بِصِر و شیلِم.",
        "45_Chapter, 24_Verse": "اینها پسران (و نوه‌های) بیلها (كنیز راحل) هستند كه لاوان به راحِل دخترش داد و اینها را برای یعقُوو (یعقوب) زایید. جمعاً هفت نفر.",
        "45_Chapter, 25_Verse": "تمام افرادی كه با یعقُوو (یعقوب) به مصر آمدند پدیدآمدگان نسل وی غیر از زنان پسران یعقُوو (یعقوب) جمعا شصت و شش نفر.",
        "45_Chapter, 26_Verse": "و پسران یوسف كه در مصر برای او به‌دنیا آمدند دو نفر. تمام افراد خاندان یعقُوو (یعقوب) كه به مصر آمدند هفتاد نفر.",
        "45_Chapter, 27_Verse": "(یعقُوو (یعقوب)) یهودا را پیشاپیش خودش به منظور راهنمایی نمودن به سوی (گُوشِن) نزد یوسف فرستاد. پس به سرزمین گُوشِن آمدند.",
        "45_Chapter, 28_Verse": "یوسف كالسكه خود را بست و به استقبال ییسرائل (اسرائیل) پدر خود به گُوشِن عزیمت نمود به او ظاهر شد، یوسف به گردن او افتاد و مدتی بر گردن او گریه كرد.",
        "45_Chapter, 29_Verse": "ییسرائل (اسرائیل) به یوسف گفت: بعد از اینكه روی تو را دیدم كه هنوز زنده‌ای حال (اهمیت ندارد) بمیرم.",
        "45_Chapter, 30_Verse": "یوسف به برادران و خاندان پدرش گفت: «بروم به پَرعُوه (فرعون) اطلاع دهم و به وی بگویم برادران و خاندان پدرم كه در سرزمین كِنَعَن (کنعان) بودند نزد من آمده‌اند.",
        "45_Chapter, 31_Verse": "و آن اشخاص چوپان گوسفندند چون‏كه گله‌دار بوده‌اند. گوسفندان و گاوانشان و هرچه را داشته‌اند آورده‌اند».",
        "45_Chapter, 32_Verse": "اگر پَرعُوه (فرعون) شما را صدا زند و بگوید كارتان چیست؟",
        "45_Chapter, 33_Verse": "بگویید بندگانت از كودكی تا كنون، هم ما و هم پدرانمان گله‌دار بوده‌اند. چون هر چوپان گله‌ای در نظر مصریان ناپسند است. در سرزمین گُوشِن (كه دور از محیط مصریان است) ساكن خواهید شد.",
        "46_Chapter, 0_Verse": "یوسف آمده به پَرعُوه (فرعون) اطلاع داد. گفت: پدر و برادرانم و گوسفندان و گاوانشان و هرچه دارند از سرزمین كِنَعَن (کنعان) آمده‌اند و اینك آن‏ها در سرزمین گُوشِن هستند.",
        "46_Chapter, 1_Verse": "عده‌ای از برادران خود پنج نفر را برده به حضور پَرعُوه (فرعون) معرفی نمود.",
        "46_Chapter, 2_Verse": "پَرعُوه (فرعون) به برادرانش گفت شغلتان چیست؟ به پَرعُوه (فرعون) گفتند: بندگانت، هم ما و هم پدران ما چوپان بوده‌ایم.",
        "46_Chapter, 3_Verse": "به پَرعُوه (فرعون) گفتند: نظر به اینكه در سرزمین كِنَعَن (کنعان) قحطی شدید است و چونكه برای گوسفندانی كه بندگانت دارند چراگاهی نیست برای اقامت (موقت) در این سرزمین آمده‌ایم و اكنون تمنا اینكه غلامانت در سرزمین گُوشِن مسكن گزینند.",
        "46_Chapter, 4_Verse": "پَرعُوه (فرعون) به یوسف چنین گفت: پدر و برادرانت نزد تو آمده‌اند.",
        "46_Chapter, 5_Verse": "سرزمین مصر مقابل روی تو است. پدر و برادرانت را در بهترین (مكان) این سرزمین مسكن بده. در سرزمین گُوشِن ساكن شوند و اگر می‌دانی بین آن‏ها مردان لایقی می‌باشد آنان را سرپرست مواشی من قرار بده.",
        "46_Chapter, 6_Verse": "یوسف پدر خود یعقُوو (یعقوب) را آورده او را به حضور پَرعُوه (فرعون) معرفی كرد.",
        "46_Chapter, 7_Verse": "پَرعُوه (فرعون) به یعقُوو (یعقوب) گفت: سنت چقدر است؟",
        "46_Chapter, 8_Verse": "یعقُوو (یعقوب) به پَرعُوه (فرعون) گفت: من یكصد و سی سال در غربت بسر برده‌ام. سال‌های زندگانی من اندك و بد بوده سال‌های (خوش) من به سال‌هایی كه اجدادم در غربت (به خوشی) گذرانده‌اند نرسیده است.",
        "46_Chapter, 9_Verse": "یعقُوو (یعقوب) پَرعُوه (فرعون) را دعا نموده از حضور پَرعُوه (فرعون) خارج شد.",
        "46_Chapter, 10_Verse": "یوسف پدر و برادرانش را در سرزمین مصر در بهترین (مكان) آن سرزمین یعنی در رَعَمسِس چنان‏كه پَرعُوه (فرعون) فرمان داد ساكن كرد. آن سرزمین (رَعَمسِس) را به آن‏ها به ملكیت داد.",
        "46_Chapter, 11_Verse": "یوسف به پدر و برادرانش و تمام خاندان پدرش برحسب نیاز بچه‌ها خواربار داد.",
        "46_Chapter, 12_Verse": "نظر به اینكه قحطی شدید بود، در هیچ جای آن سرزمین خواربار نبود. سرزمین مصر و سرزمین كِنَعَن (کنعان) به‌خاطر قحطی ناتوان گردید.",
        "46_Chapter, 13_Verse": "یوسف تمام پول موجود در سرزمین مصر و سرزمین كِنَعَن (کنعان) را در اِزای غله‌ای كه آن‏ها خریداری می‌كردند جمع‌آوری كرد. یوسف آن پول را به خانه‌ی پَرعُوه (فرعون) وارد كرد.",
        "46_Chapter, 14_Verse": "در سرزمین مصر و در سرزمین كِنَعَن (کنعان) پول تمام شد. تمام مصریان نزد یوسف آمده گفتند به ما خواربار بده. چرا برای اینكه پول (ما) تمام شده است در برابرت بمیریم؟",
        "46_Chapter, 15_Verse": "یوسف گفت: اگر پول شما تمام شده است مواشیتان را بیاورید تا در ازای آن‏ها به شما خواربار بدهم.",
        "46_Chapter, 16_Verse": "مواشیشان را نزد یوسف آوردند. یوسف در ازای اسب‌ها و گله‌ی گوسفند و گله‌ی گاو و خران به آن‏ها خواربار داد. در آن سال در ازای همه مواشی آن‏ها معیشتشان را تامین كرد.",
        "46_Chapter, 17_Verse": "آن سال به پایان رسید. سال دوم آمده به او گفتند: از آقایم مخفی نمی‌داریم كه پول تمام شد و گله و چارپا از آن آقایم شده است. در حضور آقایم غیر از جسم ما و زمینمان چیزی باقی نمانده است.",
        "46_Chapter, 18_Verse": "چرا در مقابل چشمانت هم ما و هم زمین ما نابود شویم. ما و زمینمان را در ازای خواربار بخر، ما و زمینمان غلامان پَرعُوه (فرعون) شویم. بذر بده تا زمین بایر نماند و زنده بمانیم و نمیریم.",
        "46_Chapter, 19_Verse": "یوسف تمام زمین زراعی مصر را برای پَرعُوه (فرعون) خرید. چون قحطی بر آن‏ها شدت یافته بود مصری‌ها هركدام كه كشت‌زار داشتند، فروختند. پس آن سرزمین از آن پَرعُوه (فرعون) شد.",
        "46_Chapter, 20_Verse": "مردم را از یك طرف مرز مصر به طرف دیگر آن، به شهرها (ی دیگر) جابه‌جا كرد.",
        "46_Chapter, 21_Verse": "فقط زمین زراعی كاهنان را نخرید. چون از جانب پَرعُوه (فرعون) برای كاهنان مقرر بود كه جیره‌شان را كه پَرعُوه (فرعون) به آن‏ها داده بود بخورند. به همین جهت زمینشان را نفروختند.",
        "46_Chapter, 22_Verse": "یوسف به آن قوم گفت: اینك امروز شما و زمینتان را برای پَرعُوه (فرعون) خریدم. این بذر برای شما باشد تا زمین را زراعت كنید.",
        "46_Chapter, 23_Verse": "در موقع (برداشت) محصول یك‌پنجم به پَرعُوه (فرعون) بدهید. و چهاربخش برای بذر صحرا و خوراك خود و كسانی كه در خانه‌هایتان است و خوراك اطفالتان باشد.",
        "46_Chapter, 24_Verse": "گفتند: ما را احیا نمودی كاش در نظر آقایم آبرو یابیم تا غلامان پَرعُوه (فرعون) بمانیم.",
        "46_Chapter, 25_Verse": "یوسف (گرفتن) یك پنجم (محصول) را از زمین‌های كشاورزی مصریان برای پَرعُوه (فرعون) تا امروز به‌صورت قانون درآورد. فقط زمین كشاورزی كاهنان بود كه بطور استثنایی مال پَرعُوه (فرعون) نشد.",
        "46_Chapter, 26_Verse": "(قوم) ییسرائل (اسرائیل) در خاك مصر در سرزمین گُوشِن ساكن شد و بسیار بارور گشته و مالك آن شدند.",
        "46_Chapter, 27_Verse": "یعقُوو (یعقوب) هفده سال در مصر زندگی كرد. روزگار یعقُوو (یعقوب) (سال‌های زندگی‌اش) یكصد و چهل و هفت سال بود.",
        "46_Chapter, 28_Verse": "هنگام مرگ ییسرائل (اسرائیل) فرا رسید. پسرش یوسف را صدا زده به او گفت اگر در نظرت آبرو یافتم لطفاً دستت را زیر رانم بگذار كه با من با احسان و حقیقت رفتار كنی. لطفاً مرا در مصر به خاك مسپار.",
        "46_Chapter, 29_Verse": "در جوار پدرانم خواهم خوابید. پس مرا از مصر ببر و در گورستان آن‏ها به‌خاك بسپار. (یوسف) گفت: من چون سخنت عمل خواهم نمود.",
        "46_Chapter, 30_Verse": "گفت: برای من سوگند یاد كن. برایش سوگند یاد كرد. ییسرائل (اسرائیل) بر سر تخت‌خواب (به درگاه خداوند) سر تعظیم فرود آورد.",
        "47_Chapter, 0_Verse": "بعد از این مطالب بود كه به یوسف گفته شد:‌ اینك پدرت بیمار است. پس دو پسرش مِنَشه و اِفْرَییم را با خود برداشت.",
        "47_Chapter, 1_Verse": "به یعقُوو (یعقوب) اطلاع داده، گفت‌: اینك پسرت یوسف نزد تو آمده است. ییسرائل (اسرائیل) به خود نیرو داده روی تختخواب نشست.",
        "47_Chapter, 2_Verse": "یعقُوو (یعقوب) به یوسف گفت: قادر مطلق در لوز در سرزمین كِنَعَن (کنعان) به من ظاهر شده مرا بركت نمود.",
        "47_Chapter, 3_Verse": "به من گفت: اینك من تو را بارور و زیاد كرده به قبیله‌های پرجمعیت مبدلت خواهم نمود. این سرزمین را بعد از تو به نسلت به ملكیت ابدی خواهم داد.",
        "47_Chapter, 4_Verse": "اكنون دو پسرانت كه در سرزمین مصر پیش از آمدن من به مصر برایت متولد شده‌اند مال من هستند. اِفْرَییم و مِنَشه برای من مانند رِئووِن و شیمعُون خواهند بود.",
        "47_Chapter, 5_Verse": "و فرزندانی كه بعد از آن‏ها به‌دنیا خواهی آورد مال خودت باشند و در ارث بردن زمین، آن‏ها جزء برادرانشان (مِنَشه و اِفْرَییم) منظور خواهد شد.",
        "47_Chapter, 6_Verse": "اما هنگام آمدنم از پَدَن‌اَرام بود كه در سرزمین كِنَعَن (کنعان) در بین راه، اندك مسافتی به اِفرات، راحِل در كنارم مُرد و آنجا سر راه اِفرات كه بِت‌لِحِم است او را به خاك سپردم.",
        "47_Chapter, 7_Verse": "ییسرائل (اسرائیل) پسران یوسف را دیده گفت اینها كیستند؟",
        "47_Chapter, 8_Verse": "یوسف به پدرش گفت: اینها پسرانم هستند كه خداوند در اینجا به من داده است (یعقُوو (یعقوب)) گفت: لطفاً آن‏ها را نزد من بیاور تا دعایشان نمایم.",
        "47_Chapter, 9_Verse": "چشمان ییسرائل (اسرائیل) از پیری تار شده بود، نمی‌توانست ببیند. آن‏ها را نزدیك او آورد (یعقُوو (یعقوب)) آن‏ها را بوسیده در آغوش گرفت.",
        "47_Chapter, 10_Verse": "ییسرائل (اسرائیل) به یوسف گفت: باور نمی‌كردم كه روی تو را ببینم و اینك خداوند نسلت را هم به من نشان داد.",
        "47_Chapter, 11_Verse": "یوسف آن‏ها را از میان زانوان او (زانوهای پدر) خارج كرده بر زمین خم شده سجده نمود.",
        "47_Chapter, 12_Verse": "یوسف هر دو را گرفته اِفْرَییم را سمت راست خود و سمت چپ ییسرائل (اسرائیل) و مِنَشِه را سمت چپ خود و سمت راست ییسرائل (اسرائیل) جلو او برد.",
        "47_Chapter, 13_Verse": "ییسرائل (اسرائیل) دست راستش را دراز كرده روی سر اِفْرَییم كه كوچكتر بود گذاشت و دست چپش را روی سر مِنَشِه. نظر به اینكه مِنَشِه نخست‌زاده بود دستانش را به‌صورت علامت ضربدر قرار داد.",
        "47_Chapter, 14_Verse": "یوسف را دعا نموده گفت: خداوندی‌كه پدرانم اَوراهام (ابراهیم) و ییصحاق (اسحاق) در حضورش سلوك نمودند خداوندی‌كه از ابتدای زندگی تا امروز نگهدار من بوده است.",
        "47_Chapter, 15_Verse": "فرشته‌ای كه از هر شری نجاتم داد، این كودكان را بركت نموده نام من و نام پدرانم اَوراهام (ابراهیم) و ییصحاق (اسحاق) بر آن‏ها خوانده شود و در میان این سرزمین چون ماهی زیاد شوند.",
        "47_Chapter, 16_Verse": "یوسف دید كه پدر دست راستش را روی سر اِفْرَییم می‌گذارد به نظرش بد آمد. دست پدر را گرفت تا آن را از روی سر اِفْرَییم بر سر مِنَشِه برگرداند.",
        "47_Chapter, 17_Verse": "یوسف به پدرش گفت: پدر اینطور نه، چون این یكی نخست‌زاده است. دست راستت را روی سر او بگذار.",
        "47_Chapter, 18_Verse": "پدرش امتناع ورزیده گفت: دانستم پسرم دانستم، او هم به قومی مبدل گشته و بزرگ هم خواهد شد و اما برادر كوچكترش از او بزرگتر خواهد شد و نسلش پرجمعیت خواهد بود.",
        "47_Chapter, 19_Verse": "در آن روز ایشان را اینطور دعا نموده گفت: هر ییسرائلی (فرزندانش را) به این مضمون دعا كرده بگوید: «خداوند تو را مانند اِفْرَییم و مِنَشِه قرار دهد». پس اِفْرَییم را بر مِنَشِه مقدم كرد.",
        "47_Chapter, 20_Verse": "ییسرائل (اسرائیل) به یوسف گفت: اینك من می‌میرم و خداوند با شما خواهد بود و شما را به سرزمین پدرانتان بازخواهد گردانید.",
        "47_Chapter, 21_Verse": "و من آنچه را از دست اِمُوری با تدبیر و شجاعت گرفتم یك سهم علاوه بر سهم هریك از برادرانت به تو دادم.",
        "48_Chapter, 0_Verse": "یعقُوو (یعقوب) فرزندانش را صدا زده گفت جمع شوید تا آنچه را كه در دوره‌های آخر برای شما رخ داد به شما اطلاع دهم.",
        "48_Chapter, 1_Verse": "فرزندان یعقُوو (یعقوب) جمع شده بشنوید، به ییسرائل (اسرائیل) پدرتان گوش بدهید.",
        "48_Chapter, 2_Verse": "رِئووِن نخست‌زاده‌ام تویی. قوت من هستی و اولین ثمره‌ی نیرویم. از نظر مقام برتری و از نظر قدرت برتر.",
        "48_Chapter, 3_Verse": "چون شتابان مانند آب بر سر خوابگاه پدرت رفتی برتری نخواهی داشت. پس رختخواب مرا كه امتیاز داشت خوار كردی.",
        "48_Chapter, 4_Verse": "شیمعُون و لِوی (لاوی) هم‌فكرند سلاح‌هایشان اسباب ظلم است.",
        "48_Chapter, 5_Verse": "نظر به اینكه در حال غضبشان مردم (شِخِم) را كشتند و بر حسب اراده‌شان گاو (یعنی) یوسف را نابود كردند روح من در توطئه‌شان دخالت نكند. ای شهرت من به اجتماعشان نپیوندد.",
        "48_Chapter, 6_Verse": "ملعون باد غضبشان كه شدید بود و خشمشان كه سخت شد. آنان را در (خاندان) یعقُوو (یعقوب) متفرق و بین (نسل) ییسرائل (اسرائیل) پراكنده خواهم نمود.",
        "48_Chapter, 7_Verse": "ای یهودا برادرانت تو را خواهند ستود. دستت در تعقیب دشمنانت باد. فرزندان پدرت در برابرت سر تعظیم فرود آورند.",
        "48_Chapter, 8_Verse": "یهودا شیربچه‌ای هستی. از (گناه) شكار پسرم (یوسف) رستی. (یهودا) خم شده چون شیری كمین می‌كند و مانند شیر نری است، چه كسی او را برمی‌خیزاند.",
        "48_Chapter, 9_Verse": "چوب (تنبیه) از یهودا و تركه‌ی تأدیب از نسلش دور نخواهد شد تا ناجی جهان از وی ظهور كند و ملت‌ها از او اطاعت كنند.",
        "48_Chapter, 10_Verse": "خرش را به تاك و كره‌ی ماده الاغش را به شاخه‌ی مو می‌بندد، لباسش را در شراب می‌شوید و پوشاكش را در آب انگور.",
        "48_Chapter, 11_Verse": "سرخی چشم‌ها از شراب (زیاد) و سفیدی دندان از (فراوانی) شیر خواهد بود.",
        "48_Chapter, 12_Verse": "زِوولون در ساحل دریاها سكونت خواهد كرد و ساحلش برای كشتی‌ها (مناسب) و انتهایش (انتهای مرزش) تا صیدُون خواهد بود.",
        "48_Chapter, 13_Verse": "ییساخار خری قوی‌هیكل بوده مرزها (ی علم و كشاورزی) را در اختیار دارد.",
        "48_Chapter, 14_Verse": "آسایش خاطر (حاصل از علم) را دید كه خوبست. (محصولات) آن زمین را كه نیكوست، پس تن به كوشش و كار می‌دهد و مزد می‌گیرد.",
        "48_Chapter, 15_Verse": "دان قوم خود را چون یكی از قبیله‌های ییسرائل (یهودا) داوری خواهد كرد.",
        "48_Chapter, 16_Verse": "دان ماری بر سر راه و مار شاخداری بر كنار جاده خواهد بود كه پاشنه‌های اسب (دشمن) را می‌گزد و سوار آن (اسب) واژگون شده سقوط می‌كند.",
        "48_Chapter, 17_Verse": "ای خداوند به نجات تو امیدوارم.",
        "48_Chapter, 18_Verse": "گاد را دسته‌ای مورد تعقیب قرار می‌دهد اما او آخرالامر (دشمنان) را تعقیب می‌كند.",
        "48_Chapter, 19_Verse": "از (سرزمین) آشِر فرآورده‌ی چربی حاصل می‌شود و او مهیا كننده‌ی غذاهای شاهانه خواهد بود.",
        "48_Chapter, 20_Verse": "نَفتالی درخت پرشاخ و برگی است كه شاخه‌های زیبا عرضه می‌دارد.",
        "48_Chapter, 21_Verse": "یوسف شاخه‌ی باروریست، شاخه‌ی بارور بر چشمه. (هر یك از) شاخه‌هایش خود را از دیوار بالا كشیده است.",
        "48_Chapter, 22_Verse": "تیراندازان ماهر موجب تلخ‌كامی او شدند. تیرها (ی حسادت را به‌سویش) رها كردند، او را مورد كینه‌توزی قرار دادند.",
        "48_Chapter, 23_Verse": "كمانش (یعنی قدرتش) برقرار ماند، بازوان دستانش چابك گشتند (اینها) از جانب خدای بزرگوار یعقُوو (یعقوب)، از آسمان، از جانب شبان، پروردگار ییسرائل بود.",
        "48_Chapter, 24_Verse": "(توفیق تو) از جانب خدای پدرت بود. امیدوارم كمكت كند و قادر مطلق بركتت دهد. بركات آسمانی از بالا، بركات لُجِه كه زیر زمین قرار دارد، بركات پستان‌ها و رَحِم.",
        "48_Chapter, 25_Verse": "یوسف، بركات پدرت از بركات والدین من كه مورد حسد بزرگان جهان بودند، عالی‌تر شده، بر سر تو بر فرق كسی كه مطرود برادرانش بود باقی بماند.",
        "48_Chapter, 26_Verse": "بینیامین گرگی است كه شكار خواهد كرد، بامدادان غارت را خواهد خورد و شامگاهان غنیمت را تقسیم خواهد كرد.",
        "48_Chapter, 27_Verse": "تمام اینها قبایل ییسرائل هستند و این چیزی است كه پدرشان به آن‏ها گفته و دعایشان كرده است. هركدام از آن‏ها را مناسب دعای خودش بركت نمود.",
        "48_Chapter, 28_Verse": "به آن‏ها وصیت نمود گفت: من به اجداد خود می‌پیوندم مرا نزد پدرانم در آن غاری كه در صحرای عِفرُون حیتی است به خاك بسپارید.",
        "48_Chapter, 29_Verse": "در همان غاری كه در صحرای مَخپِلا بر روی سطح مَمرِه در سرزمین كِنَعَن (کنعان) است كه اَوراهام (ابراهیم) آن صحرا را از عِفرُون‌حیتی برای زمین گورستان خریداری كرد.",
        "48_Chapter, 30_Verse": "اَوراهام (ابراهیم) و سارا زنش را در آنجا دفن كردند. ییصحاق (اسحاق) و ریوقا زنش را آنجا مدفون ساختند و لِئا را آنجا به خاك سپردم.",
        "48_Chapter, 31_Verse": "آن صحرا و غاری كه در آن است از فرزندان حِت خریداری شده است.",
        "48_Chapter, 32_Verse": "یعقُوو (یعقوب) وصیت كردن به فرزندانش را به پایان رسانید. پاهایش را روی تختخواب به هم پیوسته جان تسلیم كرد و به (درگذشتگان) قوم خویش پیوست.",
        "49_Chapter, 0_Verse": "یوسف بر روی (جسد) پدر افتاده برایش گریه كرد و او را بوسید.",
        "49_Chapter, 1_Verse": "یوسف به ملازمانش، پزشکان، دستور داد پدرش را مومیایی كنند. پزشكان، ییسرائل (اسرائیل) را مومیایی كردند.",
        "49_Chapter, 2_Verse": "(عمل مومیایی) او چهل روز كامل وقت گرفت چون‏كه برای مومیایی شدگان این (مدت) وقت صرف می‌شد. مصریان برای او هفتاد روز گریه كردند.",
        "49_Chapter, 3_Verse": "روزهای گریه برای وی سپری شد. یوسف به خانواده‌ی پَرعُوه (فرعون) چنین صحبت كرد. اگر اكنون در نظرتان آبرویافته‌ام لطفاً به گوش پَرعُوه (فرعون) اینطور صحبت كنید.",
        "49_Chapter, 4_Verse": "پدرم مرا سوگند داده گفت: اینك من می‌میرم. در قبری كه در سرزمین كِنَعَن (کنعان) برای خود خریده‌ام آنجا، مرا به خاك بسپارید و اكنون تمنا اینكه (اجازه دهی) عازم گردم و پدر خود را دفن كرده مراجعت نمایم.",
        "49_Chapter, 5_Verse": "پَرعُوه (فرعون) گفت: عزیمت نموده پدرت را همانطوری‌كه سوگند داده است به خاك بسپار.",
        "49_Chapter, 6_Verse": "یوسف برای دفن كردن پدرش عازم شد. تمام غلامان پَرعُوه (فرعون)، بزرگان خاندان (سلطنت) و پیران سرزمین مصر همراه وی عزیمت كردند.",
        "49_Chapter, 7_Verse": "و همچنین تمام خانواده‌ی یوسف و برادران و خانواده‌ی پدرش (عازم شدند). فقط اطفال و گوسفندان و گاوانشان را در سرزمین گُوشِن جاگذاشتند.",
        "49_Chapter, 8_Verse": "ارابه و اسب سواران هم با او عزیمت كردند. اردوی بسیار عظیمی به‌وجودآمد.",
        "49_Chapter, 9_Verse": "«تاگُورِن‌ها آطاد» كه در طرف (غرب) یردِن است آمده سوگواری بزرگ و بسیار سنگینی برگزار كردند. (یوسف) برای پدرش هفت روز عزاداری كرد.",
        "49_Chapter, 10_Verse": "كِنَعَنی‏ها (کنعانی‏ها) ساكنین آن سرزمین، این عزاداری در «گُورِن‌ها آطاد» را مشاهده كردند گفتند: این عزاداری سنگین مال مصریان است. به این جهت اسمش را مصر عزادار كه در طرف (غرب) یردِن است نام نهادند.",
        "49_Chapter, 11_Verse": "پسرانش آن چنان‏كه به آن‏ها وصیت كرده بود همانطور برایش عمل كردند.",
        "49_Chapter, 12_Verse": "پسرانش او را به سرزمین كِنَعَن (کنعان) حمل نموده در غار صحرای مَخپِلا كه اَوراهام (ابراهیم) آنرا برای زمین گورستان از عِفرُون حیتی در مَمرِه به‌عنوان مقبره‌ی ملكی خریداری كرده بود، به خاك سپردند.",
        "49_Chapter, 13_Verse": "یوسف و برادرانش و تمام كسانی كه برای به خاك سپردن پدر همراه او عزیمت نموده بودند بعد از به خاك سپردن پدرش به مصر بازگشتند.",
        "49_Chapter, 14_Verse": "برادران یوسف در نظر گرفتند كه پدرشان درگذشته است. (با خود) گفتند مبادا یوسف به ما كینه ورزیده و تمام بدی‌هایی را كه به او كردیم جداً با ما تلافی كند.",
        "49_Chapter, 15_Verse": "(اشخاصی را فرستاده) سفارش كردند كه به یوسف بگویند پدرت قبل از درگذشتن چنین وصیت كرده است.",
        "49_Chapter, 16_Verse": "به یوسف چنین بگویید التماس دارم اكنون تقصیر و خطای برادرانت را عفو نمایی زیرا كه به تو بدی كردند. لذا تمنا اینكه تقصیر بندگان خداوند پدرت را عفو نمایی. یوسف هنگام صحبت كردنشان به گریه افتاد.",
        "49_Chapter, 17_Verse": "برادرانش هم رفتند و به حضور وی (بر زمین) افتادند. (گفتند): اینك ما غلام تو هستیم.",
        "49_Chapter, 18_Verse": "یوسف به آن‏ها گفت: ترسان نباشید مگر من به‌جای خداوندم؟",
        "49_Chapter, 19_Verse": "شما در فكر بدی كردن به من بودید. خداوند از آن قصد نیكی داشت تا چون امروز عمل نموده قوم زیادی را زنده نگهدارد.",
        "49_Chapter, 20_Verse": "حال ترسان نباشید. من شما و اطفالتان را خوراك می‌دهم. آن‏ها را دلخوش كرده به آن‏ها سخنانی دلنشین گفت.",
        "49_Chapter, 21_Verse": "یوسف و خانواده‌ی پدرش در مصر باقی ماندند. یوسف یكصد و ده سال زندگی كرد.",
        "49_Chapter, 22_Verse": "یوسف از اِفرَییم پسران پشت سوم را دید. پسران «ماخیر» پسر مِنَشه هم روی زانوان وی پرورش یافتند.",
        "49_Chapter, 23_Verse": "یوسف به برادرانش گفت: من می‌میرم و خداوند شما را حتماً مورد توجه قرار خواهد داد و شما را از این سرزمین به سرزمینی كه به اَوراهام (ابراهیم) و به ییصحاق (اسحاق) و به یعقُوو (یعقوب) سوگند یاد كرد، خواهد برد.",
        "49_Chapter, 24_Verse": "یوسف فرزندان ییسرائل (اسرائیل) را چنین سوگند داد. حتماً خداوند شما را مورد توجه قرار خواهد داد. استخوان‌های مرا از اینجا ببرید.",
        "49_Chapter, 25_Verse": "یوسف یكصد و ده ساله درگذشت. او را مومیایی كرده در مصر در تابوت گذاشتند."
    },
    "meta": "Chapter-Verse",
    "work": "Genesis"
}