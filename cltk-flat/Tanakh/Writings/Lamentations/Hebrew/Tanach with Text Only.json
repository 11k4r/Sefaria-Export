{
    "work": "Lamentations", 
    "text": {
        "4_Chapter, 18_Verse": "אתה יהוה לעולם תשב כסאך לדר ודור", 
        "2_Chapter, 22_Verse": "חדשים לבקרים רבה אמונתך", 
        "2_Chapter, 8_Verse": "גדר דרכי בגזית נתיבתי עוה", 
        "2_Chapter, 47_Verse": "פלגי־מים תרד עיני על־שבר בת־עמי", 
        "2_Chapter, 28_Verse": "יתן בעפר פיהו אולי יש תקוה", 
        "0_Chapter, 19_Verse": "ראה יהוה כי־צר־לי מעי חמרמרו נהפך לבי בקרבי כי מרו מריתי מחוץ שכלה־חרב בבית כמות", 
        "3_Chapter, 4_Verse": "האכלים למעדנים נשמו בחוצות האמנים עלי תולע חבקו אשפתות", 
        "2_Chapter, 62_Verse": "שבתם וקימתם הביטה אני מנגינתם", 
        "3_Chapter, 21_Verse": "תם־עונך בת־ציון לא יוסיף להגלותך פקד עונך בת־אדום גלה על־חטאתיך", 
        "3_Chapter, 13_Verse": "נעו עורים בחוצות נגאלו בדם בלא יוכלו יגעו בלבשיהם", 
        "2_Chapter, 21_Verse": "חסדי יהוה כי לא־תמנו כי לא־כלו רחמיו", 
        "0_Chapter, 10_Verse": "כל־עמה נאנחים מבקשים לחם נתנו מחמודיהם [מחמדיהם] באכל להשיב נפש ראה יהוה והביטה כי הייתי זוללה", 
        "2_Chapter, 31_Verse": "כי אם־הוגה ורחם כרב חסדו [חסדיו]", 
        "2_Chapter, 45_Verse": "פצו עלינו פיהם כל־איבינו", 
        "2_Chapter, 16_Verse": "ותזנח משלום נפשי נשיתי טובה", 
        "0_Chapter, 9_Verse": "ידו פרש צר על כל־מחמדיה כי־ראתה גוים באו מקדשה אשר צויתה לא־יבאו בקהל לך", 
        "0_Chapter, 21_Verse": "תבא כל־רעתם לפניך ועולל למו כאשר עוללת לי על כל־פשעי כי־רבות אנחתי ולבי דוי", 
        "4_Chapter, 20_Verse": "השיבנו יהוה אליך ונשוב [ונשובה] חדש ימינו כקדם", 
        "2_Chapter, 61_Verse": "שפתי קמי והגיונם עלי כל־היום", 
        "2_Chapter, 27_Verse": "ישב בדד וידם כי נטל עליו", 
        "0_Chapter, 14_Verse": "סלה כל־אבירי אדני בקרבי קרא עלי מועד לשבר בחורי גת דרך אדני לבתולת בת־יהודה", 
        "2_Chapter, 65_Verse": "תרדף באף ותשמידם מתחת שמי יהוה", 
        "1_Chapter, 20_Verse": "שכבו לארץ חוצות נער וזקן בתולתי ובחורי נפלו בחרב הרגת ביום אפך טבחת לא חמלת", 
        "3_Chapter, 18_Verse": "קלים היו רדפינו מנשרי שמים על־ההרים דלקנו במדבר ארבו לנו", 
        "4_Chapter, 3_Verse": "מימינו בכסף שתינו עצינו במחיר יבאו", 
        "2_Chapter, 36_Verse": "מי זה אמר ותהי אדני לא צוה", 
        "3_Chapter, 10_Verse": "כלה יהוה את־חמתו שפך חרון אפו ויצת־אש בציון ותאכל יסודתיה", 
        "0_Chapter, 6_Verse": "זכרה ירושלם ימי עניה ומרודיה כל מחמדיה אשר היו מימי קדם בנפל עמה ביד־צר ואין עוזר לה ראוה צרים שחקו על משבתה", 
        "2_Chapter, 63_Verse": "תשיב להם גמול יהוה כמעשה ידיהם", 
        "2_Chapter, 46_Verse": "פחד ופחת היה לנו השאת והשבר", 
        "0_Chapter, 3_Verse": "דרכי ציון אבלות מבלי באי מועד כל־שעריה שוממין כהניה נאנחים בתולתיה נוגות והיא מר־לה", 
        "2_Chapter, 9_Verse": "דב ארב הוא לי אריה [ארי] במסתרים", 
        "2_Chapter, 40_Verse": "נשא לבבנו אל־כפים אל־אל בשמים", 
        "1_Chapter, 13_Verse": "נביאיך חזו לך שוא ותפל ולא־גלו על־עונך להשיב שביתך [שבותך] ויחזו לך משאות שוא ומדוחים", 
        "3_Chapter, 0_Verse": "איכה יועם זהב ישנא הכתם הטוב תשתפכנה אבני־קדש בראש כל־חוצות", 
        "1_Chapter, 5_Verse": "ויחמס כגן שכו שחת מועדו שכח יהוה בציון מועד ושבת וינאץ בזעם־אפו מלך וכהן", 
        "2_Chapter, 39_Verse": "נחפשה דרכינו ונחקרה ונשובה עד־יהוה", 
        "2_Chapter, 6_Verse": "גדר בעדי ולא אצא הכביד נחשתי", 
        "0_Chapter, 5_Verse": "ויצא מן־בת־[מבת־] ציון כל־הדרה היו שריה כאילים לא־מצאו מרעה וילכו בלא־כח לפני רודף", 
        "1_Chapter, 1_Verse": "בלע אדני לא [ולא] חמל את כל־נאות יעקב הרס בעברתו מבצרי בת־יהודה הגיע לארץ חלל ממלכה ושריה", 
        "0_Chapter, 1_Verse": "בכו תבכה בלילה ודמעתה על לחיה אין־לה מנחם מכל־אהביה כל־רעיה בגדו בה היו לה לאיבים", 
        "2_Chapter, 23_Verse": "חלקי יהוה אמרה נפשי על־כן אוחיל לו", 
        "2_Chapter, 18_Verse": "זכר־עניי ומרודי לענה וראש", 
        "2_Chapter, 37_Verse": "מפי עליון לא תצא הרעות והטוב", 
        "3_Chapter, 17_Verse": "צדו צעדינו מלכת ברחבתינו קרב קצינו מלאו ימינו כי־בא קצינו", 
        "1_Chapter, 10_Verse": "כלו בדמעות עיני חמרמרו מעי נשפך לארץ כבדי על־שבר בת־עמי בעטף עולל ויונק ברחבות קריה", 
        "4_Chapter, 16_Verse": "על־זה היה דוה לבנו על־אלה חשכו עינינו", 
        "2_Chapter, 60_Verse": "שמעת חרפתם יהוה כל־מחשבתם עלי", 
        "2_Chapter, 10_Verse": "דרכי סורר ויפשחני שמני שמם", 
        "2_Chapter, 15_Verse": "ויגרס בחצץ שני הכפישני באפר", 
        "0_Chapter, 7_Verse": "חטא חטאה ירושלם על־כן לנידה היתה כל־מכבדיה הזילוה כי־ראו ערותה גם־היא נאנחה ותשב אחור", 
        "1_Chapter, 2_Verse": "גדע בחרי אף כל קרן ישראל השיב אחור ימינו מפני אויב ויבער ביעקב כאש להבה אכלה סביב", 
        "1_Chapter, 19_Verse": "ראה יהוה והביטה למי עוללת כה אם־תאכלנה נשים פרים עללי טפחים אם־יהרג במקדש אדני כהן ונביא", 
        "2_Chapter, 44_Verse": "סחי ומאוס תשימנו בקרב העמים", 
        "3_Chapter, 15_Verse": "פני יהוה חלקם לא יוסיף להביטם פני כהנים לא נשאו זקנים [וזקנים] לא חננו", 
        "2_Chapter, 56_Verse": "קרבת ביום אקראך אמרת אל־תירא", 
        "2_Chapter, 64_Verse": "תתן להם מגנת־לב תאלתך להם", 
        "2_Chapter, 38_Verse": "מה־יתאונן אדם חי גבר על־חטאו [חטאיו]", 
        "1_Chapter, 4_Verse": "היה אדני כאויב בלע ישראל בלע כל־ארמנותיה שחת מבצריו וירב בבת־יהודה תאניה ואניה", 
        "3_Chapter, 7_Verse": "חשך משחור תארם לא נכרו בחוצות צפד עורם על־עצמם יבש היה כעץ", 
        "1_Chapter, 14_Verse": "ספקו עליך כפים כל־עברי דרך שרקו וינעו ראשם על־בת ירושלם הזאת העיר שיאמרו כלילת יפי משוש לכל־הארץ", 
        "4_Chapter, 12_Verse": "בחורים טחון נשאו ונערים בעץ כשלו", 
        "2_Chapter, 1_Verse": "אותי נהג וילך חשך ולא־אור", 
        "1_Chapter, 15_Verse": "פצו עליך פיהם כל־אויביך שרקו ויחרקו־שן אמרו בלענו אך זה היום שקוינהו מצאנו ראינו", 
        "3_Chapter, 6_Verse": "זכו נזיריה משלג צחו מחלב אדמו עצם מפנינים ספיר גזרתם", 
        "0_Chapter, 4_Verse": "היו צריה לראש איביה שלו כי־יהוה הוגה על רב־פשעיה עולליה הלכו שבי לפני־צר", 
        "4_Chapter, 17_Verse": "על הר־ציון ששמם שועלים הלכו־בו", 
        "0_Chapter, 18_Verse": "קראתי למאהבי המה רמוני כהני וזקני בעיר גועו כי־בקשו אכל למו וישיבו את־נפשם", 
        "2_Chapter, 55_Verse": "קולי שמעת אל־תעלם אזנך לרוחתי לשועתי", 
        "2_Chapter, 5_Verse": "במחשכים הושיבני כמתי עולם", 
        "0_Chapter, 8_Verse": "טמאתה בשוליה לא זכרה אחריתה ותרד פלאים אין מנחם לה ראה יהוה את־עניי כי הגדיל אויב", 
        "4_Chapter, 10_Verse": "נשים בציון ענו בתלת בערי יהודה", 
        "0_Chapter, 20_Verse": "שמעו כי נאנחה אני אין מנחם לי כל־איבי שמעו רעתי ששו כי אתה עשית הבאת יום־קראת ויהיו כמוני", 
        "2_Chapter, 11_Verse": "דרך קשתו ויציבני כמטרא לחץ", 
        "2_Chapter, 43_Verse": "סכותה בענן לך מעבור תפלה", 
        "2_Chapter, 3_Verse": "בלה בשרי ועורי שבר עצמותי", 
        "2_Chapter, 48_Verse": "עיני נגרה ולא תדמה מאין הפגות", 
        "4_Chapter, 8_Verse": "בנפשנו נביא לחמנו מפני חרב המדבר", 
        "2_Chapter, 7_Verse": "גם כי אזעק ואשוע שתם תפלתי", 
        "1_Chapter, 0_Verse": "איכה יעיב באפו אדני את־בת־ציון השליך משמים ארץ תפארת ישראל ולא־זכר הדם־רגליו ביום אפו", 
        "2_Chapter, 42_Verse": "סכתה באף ותרדפנו הרגת לא חמלת", 
        "2_Chapter, 0_Verse": "אני הגבר ראה עני בשבט עברתו", 
        "4_Chapter, 9_Verse": "עורנו כתנור נכמרו מפני זלעפות רעב", 
        "4_Chapter, 2_Verse": "יתומים היינו אין [ואין] אב אמתינו כאלמנות", 
        "0_Chapter, 15_Verse": "על־אלה אני בוכיה עיני עיני ירדה מים כי־רחק ממני מנחם משיב נפשי היו בני שוממים כי גבר אויב", 
        "2_Chapter, 25_Verse": "טוב ויחיל ודומם לתשועת יהוה", 
        "2_Chapter, 20_Verse": "זאת אשיב אל־לבי על־כן אוחיל", 
        "4_Chapter, 6_Verse": "אבתינו חטאו אינם [ואינם] אנחנו [ואנחנו] עונתיהם סבלנו", 
        "0_Chapter, 11_Verse": "לוא אליכם כל־עברי דרך הביטו וראו אם־יש מכאוב כמכאבי אשר עולל לי אשר הוגה יהוה ביום חרון אפו", 
        "3_Chapter, 20_Verse": "שישי ושמחי בת־אדום יושבתי [יושבת] בארץ עוץ גם־עליך תעבר־כוס תשכרי ותתערי", 
        "4_Chapter, 13_Verse": "זקנים משער שבתו בחורים מנגינתם", 
        "2_Chapter, 57_Verse": "רבת אדני ריבי נפשי גאלת חיי", 
        "3_Chapter, 1_Verse": "בני ציון היקרים המסלאים בפז איכה נחשבו לנבלי־חרש מעשה ידי יוצר", 
        "1_Chapter, 12_Verse": "מה־אעידך מה אדמה־לך הבת ירושלם מה אשוה־לך ואנחמך בתולת בת־ציון כי־גדול כים שברך מי ירפא־לך", 
        "4_Chapter, 21_Verse": "כי אם־מאס מאסתנו קצפת עלינו עד־מאד<br><small>[השיבנו יהוה אליך ונשובה חדש ימינו כקדם]</small>", 
        "4_Chapter, 15_Verse": "נפלה עטרת ראשנו אוי־נא לנו כי חטאנו", 
        "2_Chapter, 34_Verse": "להטות משפט־גבר נגד פני עליון", 
        "1_Chapter, 8_Verse": "טבעו בארץ שעריה אבד ושבר בריחיה מלכה ושריה בגוים אין תורה גם־נביאיה לא־מצאו חזון מיהוה", 
        "0_Chapter, 16_Verse": "פרשה ציון בידיה אין מנחם לה צוה יהוה ליעקב סביביו צריו היתה ירושלם לנדה ביניהם", 
        "4_Chapter, 1_Verse": "נחלתנו נהפכה לזרים בתינו לנכרים", 
        "0_Chapter, 12_Verse": "ממרום שלח־אש בעצמתי וירדנה פרש רשת לרגלי השיבני אחור נתנני שממה כל־היום דוה", 
        "4_Chapter, 5_Verse": "מצרים נתנו יד אשור לשבע לחם", 
        "2_Chapter, 54_Verse": "קראתי שמך יהוה מבור תחתיות", 
        "2_Chapter, 52_Verse": "צמתו בבור חיי וידו־אבן בי", 
        "2_Chapter, 2_Verse": "אך בי ישב יהפך ידו כל־היום", 
        "3_Chapter, 14_Verse": "סורו טמא קראו למו סורו סורו אל־תגעו כי נצו גם־נעו אמרו בגוים לא יוסיפו לגור", 
        "1_Chapter, 11_Verse": "לאמתם יאמרו איה דגן ויין בהתעטפם כחלל ברחבות עיר בהשתפך נפשם אל־חיק אמתם", 
        "3_Chapter, 2_Verse": "גם־תנין [תנים] חלצו שד היניקו גוריהן בת־עמי לאכזר כי ענים [כיענים] במדבר", 
        "0_Chapter, 2_Verse": "גלתה יהודה מעני ומרב עבדה היא ישבה בגוים לא מצאה מנוח כל־רדפיה השיגוה בין המצרים", 
        "3_Chapter, 3_Verse": "דבק לשון יונק אל־חכו בצמא עוללים שאלו לחם פרש אין להם", 
        "3_Chapter, 12_Verse": "מחטאת נביאיה עונות כהניה השפכים בקרבה דם צדיקים", 
        "2_Chapter, 19_Verse": "זכור תזכור ותשיח [ותשוח] עלי נפשי", 
        "3_Chapter, 9_Verse": "ידי נשים רחמניות בשלו ילדיהן היו לברות למו בשבר בת־עמי", 
        "2_Chapter, 24_Verse": "טוב יהוה לקוו לנפש תדרשנו", 
        "4_Chapter, 14_Verse": "שבת משוש לבנו נהפך לאבל מחלנו", 
        "2_Chapter, 13_Verse": "הייתי שחק לכל־עמי נגינתם כל־היום", 
        "2_Chapter, 17_Verse": "ואמר אבד נצחי ותוחלתי מיהוה", 
        "3_Chapter, 5_Verse": "ויגדל עון בת־עמי מחטאת סדם ההפוכה כמו־רגע ולא־חלו בה ידים", 
        "1_Chapter, 16_Verse": "עשה יהוה אשר זמם בצע אמרתו אשר צוה מימי־קדם הרס ולא חמל וישמח עליך אויב הרים קרן צריך", 
        "2_Chapter, 49_Verse": "עד־ישקיף וירא יהוה משמים", 
        "2_Chapter, 32_Verse": "כי לא ענה מלבו ויגה בני־איש", 
        "2_Chapter, 51_Verse": "צוד צדוני כצפור איבי חנם", 
        "4_Chapter, 0_Verse": "זכר יהוה מה־היה לנו הביט [הביטה] וראה את־חרפתנו", 
        "0_Chapter, 17_Verse": "צדיק הוא יהוה כי פיהו מריתי שמעו־נא כל־עמים [העמים] וראו מכאבי בתולתי ובחורי הלכו בשבי", 
        "1_Chapter, 3_Verse": "דרך קשתו כאויב נצב ימינו כצר ויהרג כל מחמדי־עין באהל בת־ציון שפך כאש חמתו", 
        "1_Chapter, 6_Verse": "זנח אדני מזבחו נאר מקדשו הסגיר ביד־אויב חומת ארמנותיה קול נתנו בבית־יהוה כיום מועד", 
        "1_Chapter, 18_Verse": "קומי רני בליל [בלילה] לראש אשמרות שפכי כמים לבך נכח פני אדני שאי אליו כפיך על־נפש עולליך העטופים ברעב בראש כל־חוצות", 
        "2_Chapter, 14_Verse": "השביעני במרורים הרוני לענה", 
        "3_Chapter, 19_Verse": "רוח אפינו משיח יהוה נלכד בשחיתותם אשר אמרנו בצלו נחיה בגוים", 
        "1_Chapter, 17_Verse": "צעק לבם אל־אדני חומת בת־ציון הורידי כנחל דמעה יומם ולילה אל־תתני פוגת לך אל־תדם בת־עינך", 
        "2_Chapter, 53_Verse": "צפו־מים על־ראשי אמרתי נגזרתי", 
        "2_Chapter, 30_Verse": "כי לא יזנח לעולם אדני", 
        "2_Chapter, 59_Verse": "ראיתה כל־נקמתם כל־מחשבתם לי", 
        "2_Chapter, 41_Verse": "נחנו פשענו ומרינו אתה לא סלחת", 
        "4_Chapter, 19_Verse": "למה לנצח תשכחנו תעזבנו לארך ימים", 
        "4_Chapter, 4_Verse": "על צוארנו נרדפנו יגענו לא [ולא] הונח לנו", 
        "0_Chapter, 13_Verse": "נשקד על פשעי בידו ישתרגו עלו על־צוארי הכשיל כחי נתנני אדני בידי לא־אוכל קום", 
        "2_Chapter, 12_Verse": "הביא בכליותי בני אשפתו", 
        "1_Chapter, 21_Verse": "תקרא כיום מועד מגורי מסביב ולא היה ביום אף־יהוה פליט ושריד אשר־טפחתי ורביתי איבי כלם", 
        "3_Chapter, 8_Verse": "טובים היו חללי־חרב מחללי רעב שהם יזובו מדקרים מתנובת שדי", 
        "4_Chapter, 11_Verse": "שרים בידם נתלו פני זקנים לא נהדרו", 
        "3_Chapter, 16_Verse": "עודינה [עודינו] תכלינה עינינו אל־עזרתנו הבל בצפיתנו צפינו אל־גוי לא יושע", 
        "2_Chapter, 29_Verse": "יתן למכהו לחי ישבע בחרפה", 
        "3_Chapter, 11_Verse": "לא האמינו מלכי־ארץ וכל [כל] ישבי תבל כי יבא צר ואויב בשערי ירושלם", 
        "2_Chapter, 58_Verse": "ראיתה יהוה עותתי שפטה משפטי", 
        "2_Chapter, 26_Verse": "טוב לגבר כי־ישא על בנעוריו", 
        "2_Chapter, 4_Verse": "בנה עלי ויקף ראש ותלאה", 
        "4_Chapter, 7_Verse": "עבדים משלו בנו פרק אין מידם", 
        "2_Chapter, 33_Verse": "לדכא תחת רגליו כל אסירי ארץ", 
        "1_Chapter, 9_Verse": "ישבו לארץ ידמו זקני בת־ציון העלו עפר על־ראשם חגרו שקים הורידו לארץ ראשן בתולת ירושלם", 
        "2_Chapter, 35_Verse": "לעות אדם בריבו אדני לא ראה", 
        "1_Chapter, 7_Verse": "חשב יהוה להשחית חומת בת־ציון נטה קו לא־השיב ידו מבלע ויאבל־חל וחומה יחדו אמללו", 
        "2_Chapter, 50_Verse": "עיני עוללה לנפשי מכל בנות עירי", 
        "0_Chapter, 0_Verse": "איכה ישבה בדד העיר רבתי עם היתה כאלמנה רבתי בגוים שרתי במדינות היתה למס"
    }, 
    "meta": "Chapter-Verse"
}