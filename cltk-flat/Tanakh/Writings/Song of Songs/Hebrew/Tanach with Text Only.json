{
    "text": {
        "0_Chapter, 0_Verse": "שיר השירים אשר לשלמה",
        "0_Chapter, 1_Verse": "ישקני מנשיקות פיהו כי־טובים דדיך מיין",
        "0_Chapter, 2_Verse": "לריח שמניך טובים שמן תורק שמך על־כן עלמות אהבוך",
        "0_Chapter, 3_Verse": "משכני אחריך נרוצה הביאני המלך חדריו נגילה ונשמחה בך נזכירה דדיך מיין מישרים אהבוך",
        "0_Chapter, 4_Verse": "שחורה אני ונאוה בנות ירושלם כאהלי קדר כיריעות שלמה",
        "0_Chapter, 5_Verse": "אל־תראוני שאני שחרחרת ששזפתני השמש בני אמי נחרו־בי שמני נטרה את־הכרמים כרמי שלי לא נטרתי",
        "0_Chapter, 6_Verse": "הגידה לי שאהבה נפשי איכה תרעה איכה תרביץ בצהרים שלמה אהיה כעטיה על עדרי חבריך",
        "0_Chapter, 7_Verse": "אם־לא תדעי לך היפה בנשים צאי־לך בעקבי הצאן ורעי את־גדיתיך על משכנות הרעים",
        "0_Chapter, 8_Verse": "לססתי ברכבי פרעה דמיתיך רעיתי",
        "0_Chapter, 9_Verse": "נאוו לחייך בתרים צוארך בחרוזים",
        "0_Chapter, 10_Verse": "תורי זהב נעשה־לך עם נקדות הכסף",
        "0_Chapter, 11_Verse": "עד־שהמלך במסבו נרדי נתן ריחו",
        "0_Chapter, 12_Verse": "צרור המר דודי לי בין שדי ילין",
        "0_Chapter, 13_Verse": "אשכל הכפר דודי לי בכרמי עין גדי",
        "0_Chapter, 14_Verse": "הנך יפה רעיתי הנך יפה עיניך יונים",
        "0_Chapter, 15_Verse": "הנך יפה דודי אף נעים אף־ערשנו רעננה",
        "0_Chapter, 16_Verse": "קרות בתינו ארזים רחיטנו [רהיטנו] ברותים",
        "1_Chapter, 0_Verse": "אני חבצלת השרון שושנת העמקים",
        "1_Chapter, 1_Verse": "כשושנה בין החוחים כן רעיתי בין הבנות",
        "1_Chapter, 2_Verse": "כתפוח בעצי היער כן דודי בין הבנים בצלו חמדתי וישבתי ופריו מתוק לחכי",
        "1_Chapter, 3_Verse": "הביאני אל־בית היין ודגלו עלי אהבה",
        "1_Chapter, 4_Verse": "סמכוני באשישות רפדוני בתפוחים כי־חולת אהבה אני",
        "1_Chapter, 5_Verse": "שמאלו תחת לראשי וימינו תחבקני",
        "1_Chapter, 6_Verse": "השבעתי אתכם בנות ירושלם בצבאות או באילות השדה אם־תעירו ואם־תעוררו את־האהבה עד שתחפץ",
        "1_Chapter, 7_Verse": "קול דודי הנה־זה בא מדלג על־ההרים מקפץ על־הגבעות",
        "1_Chapter, 8_Verse": "דומה דודי לצבי או לעפר האילים הנה־זה עומד אחר כתלנו משגיח מן־החלנות מציץ מן־החרכים",
        "1_Chapter, 9_Verse": "ענה דודי ואמר לי קומי לך רעיתי יפתי ולכי־לך",
        "1_Chapter, 10_Verse": "כי־הנה הסתו [הסתיו] עבר הגשם חלף הלך לו",
        "1_Chapter, 11_Verse": "הנצנים נראו בארץ עת הזמיר הגיע וקול התור נשמע בארצנו",
        "1_Chapter, 12_Verse": "התאנה חנטה פגיה והגפנים סמדר נתנו ריח קומי לכי [לך] רעיתי יפתי ולכי־לך",
        "1_Chapter, 13_Verse": "יונתי בחגוי הסלע בסתר המדרגה הראיני את־מראיך השמיעיני את־קולך כי־קולך ערב ומראיך נאוה",
        "1_Chapter, 14_Verse": "אחזו־לנו שועלים שועלים קטנים מחבלים כרמים וכרמינו סמדר",
        "1_Chapter, 15_Verse": "דודי לי ואני לו הרעה בשושנים",
        "1_Chapter, 16_Verse": "עד שיפוח היום ונסו הצללים סב דמה־לך דודי לצבי או לעפר האילים על־הרי בתר",
        "2_Chapter, 0_Verse": "על־משכבי בלילות בקשתי את שאהבה נפשי בקשתיו ולא מצאתיו",
        "2_Chapter, 1_Verse": "אקומה נא ואסובבה בעיר בשוקים וברחבות אבקשה את שאהבה נפשי בקשתיו ולא מצאתיו",
        "2_Chapter, 2_Verse": "מצאוני השמרים הסבבים בעיר את שאהבה נפשי ראיתם",
        "2_Chapter, 3_Verse": "כמעט שעברתי מהם עד שמצאתי את שאהבה נפשי אחזתיו ולא ארפנו עד־שהביאתיו אל־בית אמי ואל־חדר הורתי",
        "2_Chapter, 4_Verse": "השבעתי אתכם בנות ירושלם בצבאות או באילות השדה אם־תעירו ואם־תעוררו את־האהבה עד שתחפץ",
        "2_Chapter, 5_Verse": "מי זאת עלה מן־המדבר כתימרות עשן מקטרת מור ולבונה מכל אבקת רוכל",
        "2_Chapter, 6_Verse": "הנה מטתו שלשלמה ששים גברים סביב לה מגברי ישראל",
        "2_Chapter, 7_Verse": "כלם אחזי חרב מלמדי מלחמה איש חרבו על־ירכו מפחד בלילות",
        "2_Chapter, 8_Verse": "אפריון עשה לו המלך שלמה מעצי הלבנון",
        "2_Chapter, 9_Verse": "עמודיו עשה כסף רפידתו זהב מרכבו ארגמן תוכו רצוף אהבה מבנות ירושלם",
        "2_Chapter, 10_Verse": "צאינה וראינה בנות ציון במלך שלמה בעטרה שעטרה־לו אמו ביום חתנתו וביום שמחת לבו",
        "3_Chapter, 0_Verse": "הנך יפה רעיתי הנך יפה עיניך יונים מבעד לצמתך שערך כעדר העזים שגלשו מהר גלעד",
        "3_Chapter, 1_Verse": "שניך כעדר הקצובות שעלו מן־הרחצה שכלם מתאימות ושכלה אין בהם",
        "3_Chapter, 2_Verse": "כחוט השני שפתתיך ומדבריך נאוה כפלח הרמון רקתך מבעד לצמתך",
        "3_Chapter, 3_Verse": "כמגדל דויד צוארך בנוי לתלפיות אלף המגן תלוי עליו כל שלטי הגבורים",
        "3_Chapter, 4_Verse": "שני שדיך כשני עפרים תאומי צביה הרועים בשושנים",
        "3_Chapter, 5_Verse": "עד שיפוח היום ונסו הצללים אלך לי אל־הר המור ואל־גבעת הלבונה",
        "3_Chapter, 6_Verse": "כלך יפה רעיתי ומום אין בך",
        "3_Chapter, 7_Verse": "אתי מלבנון כלה אתי מלבנון תבואי תשורי מראש אמנה מראש שניר וחרמון ממענות אריות מהררי נמרים",
        "3_Chapter, 8_Verse": "לבבתני אחתי כלה לבבתיני באחד [באחת] מעיניך באחד ענק מצורניך",
        "3_Chapter, 9_Verse": "מה־יפו דדיך אחתי כלה מה־טבו דדיך מיין וריח שמניך מכל־בשמים",
        "3_Chapter, 10_Verse": "נפת תטפנה שפתותיך כלה דבש וחלב תחת לשונך וריח שלמתיך כריח לבנון",
        "3_Chapter, 11_Verse": "גן נעול אחתי כלה גל נעול מעין חתום",
        "3_Chapter, 12_Verse": "שלחיך פרדס רמונים עם פרי מגדים כפרים עם־נרדים",
        "3_Chapter, 13_Verse": "נרד וכרכם קנה וקנמון עם כל־עצי לבונה מר ואהלות עם כל־ראשי בשמים",
        "3_Chapter, 14_Verse": "מעין גנים באר מים חיים ונזלים מן־לבנון",
        "3_Chapter, 15_Verse": "עורי צפון ובואי תימן הפיחי גני יזלו בשמיו יבא דודי לגנו ויאכל פרי מגדיו",
        "4_Chapter, 0_Verse": "באתי לגני אחתי כלה אריתי מורי עם־בשמי אכלתי יערי עם־דבשי שתיתי ייני עם־חלבי אכלו רעים שתו ושכרו דודים",
        "4_Chapter, 1_Verse": "אני ישנה ולבי ער קול דודי דופק פתחי־לי אחתי רעיתי יונתי תמתי שראשי נמלא־טל קוצותי רסיסי לילה",
        "4_Chapter, 2_Verse": "פשטתי את־כתנתי איככה אלבשנה רחצתי את־רגלי איככה אטנפם",
        "4_Chapter, 3_Verse": "דודי שלח ידו מן־החר ומעי המו עליו",
        "4_Chapter, 4_Verse": "קמתי אני לפתח לדודי וידי נטפו־מור ואצבעתי מור עבר על כפות המנעול",
        "4_Chapter, 5_Verse": "פתחתי אני לדודי ודודי חמק עבר נפשי יצאה בדברו בקשתיהו ולא מצאתיהו קראתיו ולא ענני",
        "4_Chapter, 6_Verse": "מצאני השמרים הסבבים בעיר הכוני פצעוני נשאו את־רדידי מעלי שמרי החמות",
        "4_Chapter, 7_Verse": "השבעתי אתכם בנות ירושלם אם־תמצאו את־דודי מה־תגידו לו שחולת אהבה אני",
        "4_Chapter, 8_Verse": "מה־דודך מדוד היפה בנשים מה־דודך מדוד שככה השבעתנו",
        "4_Chapter, 9_Verse": "דודי צח ואדום דגול מרבבה",
        "4_Chapter, 10_Verse": "ראשו כתם פז קוצותיו תלתלים שחרות כעורב",
        "4_Chapter, 11_Verse": "עיניו כיונים על־אפיקי מים רחצות בחלב ישבות על־מלאת",
        "4_Chapter, 12_Verse": "לחיו כערוגת הבשם מגדלות מרקחים שפתותיו שושנים נטפות מור עבר",
        "4_Chapter, 13_Verse": "ידיו גלילי זהב ממלאים בתרשיש מעיו עשת שן מעלפת ספירים",
        "4_Chapter, 14_Verse": "שוקיו עמודי שש מיסדים על־אדני־פז מראהו כלבנון בחור כארזים",
        "4_Chapter, 15_Verse": "חכו ממתקים וכלו מחמדים זה דודי וזה רעי בנות ירושלם",
        "5_Chapter, 0_Verse": "אנה הלך דודך היפה בנשים אנה פנה דודך ונבקשנו עמך",
        "5_Chapter, 1_Verse": "דודי ירד לגנו לערוגות הבשם לרעות בגנים וללקט שושנים",
        "5_Chapter, 2_Verse": "אני לדודי ודודי לי הרעה בשושנים",
        "5_Chapter, 3_Verse": "יפה את רעיתי כתרצה נאוה כירושלם אימה כנדגלות",
        "5_Chapter, 4_Verse": "הסבי עיניך מנגדי שהם הרהיבני שערך כעדר העזים שגלשו מן־הגלעד",
        "5_Chapter, 5_Verse": "שניך כעדר הרחלים שעלו מן־הרחצה שכלם מתאימות ושכלה אין בהם",
        "5_Chapter, 6_Verse": "כפלח הרמון רקתך מבעד לצמתך",
        "5_Chapter, 7_Verse": "ששים המה מלכות ושמנים פילגשים ועלמות אין מספר",
        "5_Chapter, 8_Verse": "אחת היא יונתי תמתי אחת היא לאמה ברה היא ליולדתה ראוה בנות ויאשרוה מלכות ופילגשים ויהללוה",
        "5_Chapter, 9_Verse": "מי־זאת הנשקפה כמו־שחר יפה כלבנה ברה כחמה אימה כנדגלות",
        "5_Chapter, 10_Verse": "אל־גנת אגוז ירדתי לראות באבי הנחל לראות הפרחה הגפן הנצו הרמנים",
        "5_Chapter, 11_Verse": "לא ידעתי נפשי שמתני מרכבות עמי־נדיב",
        "6_Chapter, 0_Verse": "שובי שובי השולמית שובי שובי ונחזה־בך מה־תחזו בשולמית כמחלת המחנים",
        "6_Chapter, 1_Verse": "מה־יפו פעמיך בנעלים בת־נדיב חמוקי ירכיך כמו חלאים מעשה ידי אמן",
        "6_Chapter, 2_Verse": "שררך אגן הסהר אל־יחסר המזג בטנך ערמת חטים סוגה בשושנים",
        "6_Chapter, 3_Verse": "שני שדיך כשני עפרים תאמי צביה",
        "6_Chapter, 4_Verse": "צוארך כמגדל השן עיניך ברכות בחשבון על־שער בת־רבים אפך כמגדל הלבנון צופה פני דמשק",
        "6_Chapter, 5_Verse": "ראשך עליך ככרמל ודלת ראשך כארגמן מלך אסור ברהטים",
        "6_Chapter, 6_Verse": "מה־יפית ומה־נעמת אהבה בתענוגים",
        "6_Chapter, 7_Verse": "זאת קומתך דמתה לתמר ושדיך לאשכלות",
        "6_Chapter, 8_Verse": "אמרתי אעלה בתמר אחזה בסנסניו ויהיו־נא שדיך כאשכלות הגפן וריח אפך כתפוחים",
        "6_Chapter, 9_Verse": "וחכך כיין הטוב הולך לדודי למישרים דובב שפתי ישנים",
        "6_Chapter, 10_Verse": "אני לדודי ועלי תשוקתו",
        "6_Chapter, 11_Verse": "לכה דודי נצא השדה נלינה בכפרים",
        "6_Chapter, 12_Verse": "נשכימה לכרמים נראה אם פרחה הגפן פתח הסמדר הנצו הרמונים שם אתן את־דדי לך",
        "6_Chapter, 13_Verse": "הדודאים נתנו־ריח ועל־פתחינו כל־מגדים חדשים גם־ישנים דודי צפנתי לך",
        "7_Chapter, 0_Verse": "מי יתנך כאח לי יונק שדי אמי אמצאך בחוץ אשקך גם לא־יבוזו לי",
        "7_Chapter, 1_Verse": "אנהגך אביאך אל־בית אמי תלמדני אשקך מיין הרקח מעסיס רמני",
        "7_Chapter, 2_Verse": "שמאלו תחת ראשי וימינו תחבקני",
        "7_Chapter, 3_Verse": "השבעתי אתכם בנות ירושלם מה־תעירו ומה־תעררו את־האהבה עד שתחפץ",
        "7_Chapter, 4_Verse": "מי זאת עלה מן־המדבר מתרפקת על־דודה תחת התפוח עוררתיך שמה חבלתך אמך שמה חבלה ילדתך",
        "7_Chapter, 5_Verse": "שימני כחותם על־לבך כחותם על־זרועך כי־עזה כמות אהבה קשה כשאול קנאה רשפיה רשפי אש שלהבתיה",
        "7_Chapter, 6_Verse": "מים רבים לא יוכלו לכבות את־האהבה ונהרות לא ישטפוה אם־יתן איש את־כל־הון ביתו באהבה בוז יבוזו לו",
        "7_Chapter, 7_Verse": "אחות לנו קטנה ושדים אין לה מה־נעשה לאחתנו ביום שידבר־בה",
        "7_Chapter, 8_Verse": "אם־חומה היא נבנה עליה טירת כסף ואם־דלת היא נצור עליה לוח ארז",
        "7_Chapter, 9_Verse": "אני חומה ושדי כמגדלות אז הייתי בעיניו כמוצאת שלום",
        "7_Chapter, 10_Verse": "כרם היה לשלמה בבעל המון נתן את־הכרם לנטרים איש יבא בפריו אלף כסף",
        "7_Chapter, 11_Verse": "כרמי שלי לפני האלף לך שלמה ומאתים לנטרים את־פריו",
        "7_Chapter, 12_Verse": "היושבת בגנים חברים מקשיבים לקולך השמיעיני",
        "7_Chapter, 13_Verse": "ברח דודי ודמה־לך לצבי או לעפר האילים על הרי בשמים"
    },
    "meta": "Chapter-Verse",
    "work": "Song of Songs"
}