{
    "text": {
        "0_Chapter, 0_Halakhah, 0_DH": "<b>ימתין וכו'.</b> כלומר, יניחם בעזרה. (הר\"מ).",
        "0_Chapter, 1_Halakhah, 0_DH": "<b>שלא קנה וכו'.</b> כלומר, שלא קנה קרקע מספק.",
        "0_Chapter, 1_Halakhah, 1_DH": "<b>תלך עמנו וכו'.</b> כלומר, והטבנו לך, שהפרישו לו דושנה של יריחו. עיין בבה\"א.",
        "0_Chapter, 1_Halakhah, 2_DH": "<b>נטלו כהנים וכו'.</b> כלומר, בערי הלויים.",
        "0_Chapter, 3_Halakhah, 0_DH": "<b>מחמשת וכו'.</b> צ\"ל: מששת, כלומר, מלבד המין שהביא. ועיין בשנו\"ס.",
        "0_Chapter, 3_Halakhah, 1_DH": "<b>מאותו המין וכו'.</b> כלומר, ויש בידו עכשיו כל שבעת המינים. עיין בבה\"א.",
        "0_Chapter, 4_Halakhah, 0_DH": "<b>באר הגולה וכו'.</b> כנראה שהיתה על גבול העזרה של קודש. עיין בבה\"א.",
        "0_Chapter, 4_Halakhah, 1_DH": "<b>שנים וכו'.</b> כלומר. אם אבדו הבכורים כל זמן שהוא חייב באחריותם, והפריש שניים תחתיהם.",
        "0_Chapter, 4_Halakhah, 2_DH": "<b>הכותבות וכו'.</b> כלומר, על הכותבות שביריחו, שהן התמרים המשובחים ביותר.",
        "0_Chapter, 5_Halakhah, 0_DH": "<b>ובמעשר שני שאין בתרומה.</b> צ\"ל: ובמעשר שני וביכורים שאין בתרומה, כגי' כי\"ע. והברייתא מונה להלן כמה דברים שנוהגים בתרומה ולא במע\"ש, ומהם שנוהגים בתרומה ולא בבכורים. ומפרש מתחילה חומרי תרומה שאינם במע\"ש.",
        "0_Chapter, 5_Halakhah, 1_DH": "<b>מן הגמור.</b> כלומר, שאינו מפריש תרומה מדבר שלא נגמרה מלאכתו, מה שאין כן במע\"ש (אם עבר והפריש תרומה ומעשר ראשון), מותר לו להפריש, שהרי לעצמו הוא מפריש.",
        "0_Chapter, 5_Halakhah, 2_DH": "<b>ומדמעת וחייבין וכו'.</b> מה שאין כן מע\"ש שאם אין לו פדיון (כגון פחות משוה פרוטה) בטל ברוב, וכן אין חייבין חומש על אכילתו. ועד כאן הם חומרי תרומה שאינם במע\"ש.",
        "0_Chapter, 5_Halakhah, 3_DH": "<b>בכל הפירות וכו'.</b> מה שאין כן בבכורים שאין נוהגים אלא בשבעה מינים.",
        "0_Chapter, 5_Halakhah, 4_DH": "<b>בשאר שנים וכו'.</b> מה שאין כן במע\"ש, שאינו נוהג בשנה שלישית ושנה ששית.",
        "0_Chapter, 5_Halakhah, 5_DH": "<b>קונה וכו'.</b> כלומר, אם קרא שם מע\"ש על קנקן סתום של יין, קנה מעשר, וחייב לאכול אף כנגד הקנקן.",
        "0_Chapter, 5_Halakhah, 6_DH": "<b>ואוסר דמיו וכו'.</b> כלומר, מע\"ש מתחלל על הדמים, וכן אוסר את עירוביו וספק עירוביו אם יש לו פדיון, מפני שהוא דבר שיש לו מתירין.",
        "0_Chapter, 5_Halakhah, 7_DH": "<b>חומש.</b> כלומר, כשפודהו, אבל לתרומה אין פדיון ואין חומש.",
        "0_Chapter, 5_Halakhah, 8_DH": "<b>ודוי.</b> כלומר, אפילו אין לו אלא מע\"ש בלבד מתודה, מה שאין כן בתרומה. עיין בבה\"א.",
        "0_Chapter, 5_Halakhah, 9_DH": "<b>אלא בפדיון.</b> כלומר, מחוץ לירושלים, מה שאין כן תרומה שהיא מותרת לכהנים מיד.",
        "0_Chapter, 6_Halakhah, 0_DH": "<b>הבאת מקום.</b> כלומר, לירושלים, ואסורים מלאכול חוצה לה.",
        "0_Chapter, 6_Halakhah, 1_DH": "<b>וחייבין בביעור.</b> מה שאין כן תרומה ביד כהן שאינה חייבת בבעור.",
        "0_Chapter, 6_Halakhah, 2_DH": "<b>שאין דמיהן וכו'.</b> שהרי בכורים אין תופסים את הדמים.",
        "0_Chapter, 6_Halakhah, 3_DH": "<b>לא אסרו וכו'.</b> כלומר, אם זרע בכורים כבר בטלו, ולא אסרו אותם שיאכלו בירושלים דוקא.",
        "0_Chapter, 6_Halakhah, 4_DH": "<b>מעשר.</b> מלה זו היא פיסקא ממשנתנו (פ\"ב מ\"ב): יש במעשר ובכורים וכו' וגדוליהן אסורין וכו' ור\"ש מתיר.",
        "0_Chapter, 6_Halakhah, 5_DH": "<b>באי זה מעשר אמרו וכו'.</b> כלומר, באיזה מעשר התירו החכמים הראשונים (שאני הולך בשיטתם) את גידוליהם.",
        "0_Chapter, 6_Halakhah, 6_DH": "<b>נכנס לירושלם ויוצא.</b> כלומר, שנכנס לירושלים ויצא (כצ\"ל) שאין לו פדיון (עיין בבה\"א), ולא הטריחוהו החכמים להעלותו לירושלים.",
        "0_Chapter, 6_Halakhah, 7_DH": "<b>בשאין בו שוה פרוטה.</b> כלומר, או בשאין בו שוה פרוטה, ואפילו לא נכנס לירושלים, שהרי אי אפשר לפדותו, שאינו תופס את פדיונו, כמבואר להלן. ועיין בבה\"א.",
        "0_Chapter, 6_Halakhah, 8_DH": "<b>ובשאין לו וכו'.</b> שמא צ\"ל: שאין לו, כלומר, מפני שאין לו (למעשר בפחות משוה פרוטה) פדיון. ועיין מ\"ש בבה\"א.",
        "1_Chapter, 0_Halakhah, 0_DH": "<b>כוי וכו'.</b> עיין מ\"ש לעיל כלאים פ\"ה, שו' 7.",
        "1_Chapter, 1_Halakhah, 0_DH": "<b>מפשיט בו וכו'.</b> כמשנת חולין (פ\"ט מ\"ג): המפשיט בבהמה ובחיה וכו', לשטיח כדי אחיזה.",
        "1_Chapter, 2_Halakhah, 0_DH": "<b>אנדרוגינוס.</b> כלומר, אם יש בו סימני זכרות ונקבות.",
        "1_Chapter, 3_Halakhah, 0_DH": "<b>מיטמא בלובן וכו'.</b> כלומר, כשזב ממנו נוזל לבן כמי בצק של שעורים, נעשה זב. אבל אשה אינה נעשית זבה בלובן.",
        "1_Chapter, 3_Halakhah, 1_DH": "<b>לא נישא וכו'.</b> כלומר, שאין קידושין תופסין בו, אם נתקדש כאשה. עיין בבה\"א.",
        "1_Chapter, 3_Halakhah, 2_DH": "<b>ואין נזון וכו'.</b> כלומר, בנכסים ממועטים.",
        "1_Chapter, 3_Halakhah, 3_DH": "<b>ואין נעטף וכו'.</b> כלומר, אינו נעטף כעטיפת אשה ולא מסתפר בתספורת אשה, אלא נוהג כאנשים. ועיין בבה\"א.",
        "1_Chapter, 3_Halakhah, 4_DH": "<b>בכל מצות וכו'.</b> כלומר, אפילו במצות עשה שהזמן גרמא. ועיין בבה\"א.",
        "1_Chapter, 4_Halakhah, 0_DH": "<b>באודם וכו'.</b> כלומר, בדם, ונעשה נדה או זבה.",
        "1_Chapter, 4_Halakhah, 1_DH": "<b>ואין חולק וכו'.</b> כלומר, אינו יורש בנכסים מרובים, אם יש לו אחים.",
        "1_Chapter, 4_Halakhah, 2_DH": "<b>מן הכהונה וכו'.</b> כלומר, מן התרומה, אם הוא כהן.",
        "1_Chapter, 5_Halakhah, 0_DH": "<b>ונוחל וכו'.</b> כלומר, אם אין לו אחים.",
        "1_Chapter, 6_Halakhah, 0_DH": "<b>על חטאתו.</b> צ\"ל: טומאתו, כגי' כי\"ע וראשונים, ופירושו שאין אחרים חייבים על ביאת המקדש אפילו אם נגעו בלובן ואודם שלו כאחת. עיין בבה\"א.",
        "1_Chapter, 6_Halakhah, 1_DH": "<b>ואין שורפין וכו'.</b> כלומר, אין שורפין את התרומה, אם נגעה באודם שלו, או בלובן שלו. עיין בבה\"א.",
        "1_Chapter, 6_Halakhah, 2_DH": "<b>שאין זה איש וכו'.</b> כלומר, אם אמר שאם אינו איש (או אשה), הרי הוא מקבל עליו נזירות, הרי הוא נזיר. ועיין בבה\"א.",
        "1_Chapter, 6_Halakhah, 3_DH": "<b>טומטום.</b> כלומר, שאין בו לא סימני זכרות ולא סימני נקבות.",
        "1_Chapter, 8_Halakhah, 0_DH": "<b>בתשעה.</b> צ\"ל: בתשעה באב, כגי' ד. עיין בבה\"א.",
        "1_Chapter, 10_Halakhah, 0_DH": "<b>ומה שבידן וכו'.</b> כלומר, הגוזלות שבידיהם. ועיין בבה\"א.",
        "1_Chapter, 13_Halakhah, 0_DH": "<b>ממין על מינו וכו'.</b> כלומר, אם העיטור הוא ממין על מינו ומדבר שחייב וכו', הרי העיטור כתוספת בכורים.",
        "1_Chapter, 13_Halakhah, 1_DH": "<b>עיטור הבכורין וכו'.</b> כנראה שצ\"ל: תוספת הבכורין וכו', כלומר, אם תוספת הבכורים היא ממין בשאינו מינו, או דבר שאין חייב בבכורים (כגון תמרים שבהרים ופירות שבעמקים) אפילו מין במינו, הרי דינה כעיטור הבכורים.",
        "1_Chapter, 13_Halakhah, 2_DH": "<b>שאין חייב וכו'.</b> כלומר, חוץ משבעת המינים.",
        "1_Chapter, 14_Halakhah, 0_DH": "<b>וכל העסוקין וכו'.</b> כלומר, מפני שקשה לדקדק כראוי בדברים הללו. עיין בבה\"א.",
        "1_Chapter, 15_Halakhah, 0_DH": "<b>תגרי סמטה וכו'.</b> כלומר, שמוכרים במקומות גלויים (בסימטאות הקרובות לר\"ה), ושולטת בהם עין רעה."
    },
    "meta": "Chapter-Halakhah-DH",
    "work": "Brief Commentary on Bikkurim"
}