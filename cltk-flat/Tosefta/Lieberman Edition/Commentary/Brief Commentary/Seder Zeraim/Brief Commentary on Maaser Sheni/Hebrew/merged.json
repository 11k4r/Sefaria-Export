{
    "text": {
        "0_Chapter, 0_Halakhah, 0_DH": "<b>אין מוכרין וכו'.</b> כל הבבא מפורשת להלן בתוספתא עצמה.",
        "0_Chapter, 0_Halakhah, 1_DH": "<b>ולא שוקלין וכו'.</b> כלומר, אם משקל המע\"ש ידוע לו, לא ישער כנגדו וכו'.",
        "0_Chapter, 0_Halakhah, 2_DH": "<b>הילך מאתים וכו'.</b> כלומר, של מע\"ש ותאכלם בקדושה, ותן לי מנה של חולין.",
        "0_Chapter, 1_Halakhah, 0_DH": "<b>שאין לי שמן וכו'.</b> ולשון זו משתמעת לשתי פנים. א. שאין לי שמן, ולפיכך אני נותן לך יין גרידא. ב. שאין לי שמן, וטוב תעשה אם תתן לי שמן במקום יין. ויש ברשות המקבל להבין את הדברים כרצונו.",
        "0_Chapter, 2_Halakhah, 0_DH": "<b>צינית וכו'.</b> מכה על גבי הרגל, ודרכם היה לתת סלע עליה. (ח\"ד). ועיין בבה\"א.",
        "0_Chapter, 2_Halakhah, 1_DH": "<b>חית.</b> צ\"ל: זזית, חזזית (עיין בשנו\"ס), כלומר, ילפת.",
        "0_Chapter, 3_Halakhah, 0_DH": "<b>אסימון.</b> כלומר, נסכא של כסף, או כסף עשוי כמין מטבע, אבל בלי צורה, עיין בבה\"א.",
        "0_Chapter, 3_Halakhah, 1_DH": "<b>פרוטות קטנית וכו'.</b> כלומר, פרוטות קטנות (כגי' כי\"ע) שאנשים פרטים טובעים אותן, והן מתקבלות בבית המרחץ כתשלום בעד הרחיצה. וטיב עניינם נתבאר בבה\"א.",
        "0_Chapter, 4_Halakhah, 0_DH": "<b>מרוד וכו'.</b> התוספתא מפרשת בבא זו להלן.",
        "0_Chapter, 5_Halakhah, 0_DH": "<b>כזביות וכו'.</b> כלומר, מעות שטבע בן כוזיבא בשעת המרד, והוא מטבע מרוד.",
        "0_Chapter, 5_Halakhah, 1_DH": "<b>ירושלמיות וכו'.</b> כלומר, המטבע העתיק הירושלמי, שאינו יוצא על גבי צורתו, אלא לפי משקלו ותכונות אחרות שבו (עתיקותו, מציאותו בשוק וכדומה), והוא מטבע שאינו יוצא.",
        "0_Chapter, 5_Halakhah, 2_DH": "<b>היוצא וכו'.</b> כלומר, אעפ\"י ששוב אין טובעים כמותו.",
        "0_Chapter, 5_Halakhah, 3_DH": "<b>שכן בבבל וכו'.</b> כלומר, על מעות של כן (=של כאן), של א\"י, שהן בבבל, וכן על מעות של בבל והן כן(=כאן) בא\"י, שהרי אינן יוצאות שלא במקומן. אבל אם המחלל כאן, והיו לו מעות של בבל בבבל מחללין עליהן, שהרי הן יוצאות במקום שהן נמצאות.",
        "0_Chapter, 5_Halakhah, 4_DH": "<b>בקצטרא וכו'.</b> כלומר, במבצר התפוס ע\"י הצבא הרומאי, או בהר המלך שהיה מיושב ע\"י גויים. ועיין בבה\"א.",
        "0_Chapter, 6_Halakhah, 0_DH": "<b>כיוצא בו וכו'.</b> כלומר, כשם שאינו מחלל על המעות שבקצטרא וכו' כן לא ירים תרומה מכדים המשתברים וכו', עיין להלן.",
        "0_Chapter, 6_Halakhah, 1_DH": "<b>הרי הן מחוללין וכו'.</b> כנראה, שצ\"ל: הרי מחוללין על[יהן] וכו'. ועיין בבה\"א.",
        "0_Chapter, 7_Halakhah, 0_DH": "<b>אסור.</b> כלומר, הפירות אסורים משום טבל, משום שאין התרומה חלה כלל, בכגון דא. עיין בבה\"א.",
        "0_Chapter, 8_Halakhah, 0_DH": "<b>לא לזבחי וכו'.</b> כלומר, ואם לקח אין המקח נתפס בקדושת מעשר כלל.",
        "0_Chapter, 8_Halakhah, 1_DH": "<b>הגת שנעשת וכו'.</b> כלומר, גת שעבד בה אדם שאכל בשר תאוה, דינו כאכל אוכלים טמאים, והוא טמא לקודש.",
        "0_Chapter, 9_Halakhah, 0_DH": "<b>צריך לאכל וכו'.</b> כלומר, אוכל חולין משלו בקדושת מע\"ש כנגד שווי הקנקן, שהרי אין הקנקן טפל ליין, ודינו כאילו קנה כלים בכסף מע\"ש, שצריך לאכול כנגדן. סתומה אין צריך וכו'. מפני שיין אינו משתמר יפה אלא בקנקן סתום, והקנקן טפל ליין ובטל על גבו כקליפה לפרי.",
        "0_Chapter, 9_Halakhah, 1_DH": "<b>אין צריך לאכל וכו'.</b> צ\"ל: צריך לאכל, שהרי כל המינים הללו אין מתקלקלים אם שופכים ומערים אותם מכלי אל כלי, ואין הקנקן בטל על גבם (ר' יונה בר\"ג).",
        "0_Chapter, 9_Halakhah, 2_DH": "<b>דיתבאות וכו'.</b> כנראה שצ\"ל: ריכבאות, והן מכבדות של תמרה, כפות תמרים, והן בטלות לתמרים. עיין בבה\"א.",
        "0_Chapter, 9_Halakhah, 3_DH": "<b>ופוטליאות ודרוסות וכו'.</b> פוטליאה (πάτελλα) הוא סל מיוחד לתאנים ולתמרים, והוא נמכר יחד אם הפירות, ואינו חשוב, ובטל על גבי הפירות. ודרוסות הם הסלים שדורסים בתוכו את התמרים, ואף הוא בטל על גבי התמרים. עיין בבה\"א.",
        "0_Chapter, 9_Halakhah, 4_DH": "<b>היו קופות וכו'.</b> כלומר, אם הכלים שהתמרים בתוכם היו קופות (ולא פוטליאות או דרוסות), אינם טפלים לתמרים, ואוכל כנגדן.",
        "0_Chapter, 9_Halakhah, 5_DH": "<b>ושאר כל וכו'.</b> במשנתנו (פ\"א מ\"ג) מבואר שאינו אוכל כנגד הקלפות של האגוזים והשקדים, ומשלימה התוספתא שה\"ה בשאר כל הדברים שאינם אלא פסולת.",
        "0_Chapter, 11_Halakhah, 0_DH": "<b>מפני שהן וכו'.</b> כלומר, שהבתים קנויים לכל ישראל, וירושלים לא נתחלקה לשבטים. עיין בבה\"א.",
        "0_Chapter, 12_Halakhah, 0_DH": "<b>אשפיזין.</b> כלומר, הבעלים המארחים.",
        "0_Chapter, 12_Halakhah, 1_DH": "<b>לולבי הזרדין וכו'.</b> כלומר, קצוות הענפים הרכים של הזרדין (קנים), שהיו אוכלים אותם ע\"י כבישה בחומץ, או במי מלח, ולכבישה זו קוראת התוספתא \"המתקה\".",
        "0_Chapter, 12_Halakhah, 2_DH": "<b>הלוף וכו'.</b> לוף הוא מין מהמינים הטמונים בארץ, Arum, ותורמוס הוא lupinus, עיין בבה\"א.",
        "0_Chapter, 12_Halakhah, 3_DH": "<b>בנות הריע וכו'.</b> כלומר, גרגירי הזרע של קורטמא. עיין בבה\"א.",
        "0_Chapter, 12_Halakhah, 4_DH": "<b>חלות הריע וכו'.</b> כלומר, הריע (חריע) עצמו, שאינו לאכילת גופו אלא לטעם וריח שבו. עיין בבה\"א.",
        "0_Chapter, 13_Halakhah, 0_DH": "<b>קור וכו'.</b> מוח של ראשי דקלים. כפניות וכו'. פגי תמרים רעים שלא בשלו כל צרכם.",
        "0_Chapter, 13_Halakhah, 1_DH": "<b>כורכום וכו'.</b> כנראה שהוא כרכום שבמקרא (שה\"ש ד', י\"ד), saffron.",
        "0_Chapter, 14_Halakhah, 0_DH": "<b>בשוגג וכו'.</b> כלומר, שנתכוין לשלם במעות של חולין, ונתן בטעות מעות של מע\"ש, והרי אם קנה שלמים במעות של מע\"ש לא יצא ידי חובת נדרו, ויש כאן מקח טעות. עיין בבה\"א.",
        "0_Chapter, 14_Halakhah, 1_DH": "<b>במזיד וכו'.</b> כלומר, שנתכוין לקנות בהמה לשלמים במעות מע\"ש, כדי שיתחללו המעות עליה, תעלה ותיאכל במקום, כדינה.",
        "0_Chapter, 14_Halakhah, 2_DH": "<b>במי דברים וכו'.</b> כלומר, בד\"א שיש לחלק בין שוגג למזיד אלא אם קנה לשם שלמים, אבל אם כיוון להוציא לחולין מעות מע\"ש, ולאכול את הבהמה כבשר תאוה.",
        "0_Chapter, 14_Halakhah, 3_DH": "<b>בין בשוגג וכו'.</b> כלומר, בין שלא ידע שהמעות הן מעות מע\"ש ונתכוין לקנות חולין בשגגה, ובין שעשה כן במזיד אין המקח קיים: בשוגג, משום מקח טעות, ובמזיד משום קנס למוכר. עיין בבה\"א.",
        "0_Chapter, 14_Halakhah, 4_DH": "<b>בעלת מום וכו'.</b> בבא זו אינה מדברי ר' יהודה, וכולם מודים בה, משום שאין המעות מתחללות על בהמה בעלת מום מחוץ לירושלים, גזירה שמא יגדל עדרים, עדרים. עיין בבה\"א.",
        "0_Chapter, 15_Halakhah, 0_DH": "<b>והרי בו וכו'.</b> כלומר, והתערובת שוה יותר מאשר היין והדבש יחד לפני שנתערבו.",
        "0_Chapter, 15_Halakhah, 1_DH": "<b>שלו בפדיון.</b> צ\"ל: שלא בפדיון, כלומר, והתבלין אינם בטלים לגבי התבשיל של חולין, וכאילו הם עדיין בעולם.",
        "0_Chapter, 16_Halakhah, 0_DH": "<b>קפליט וכו'.</b> קפליטין הם כרישין שיש להם ראש, עיין בבה\"א.",
        "0_Chapter, 17_Halakhah, 0_DH": "<b>הפגם לשני.</b> שהרי אין אחריות מע\"ש עליו, ונפדה לפי שוויו של עכשיו.",
        "0_Chapter, 17_Halakhah, 1_DH": "<b>דיים שיפדם וכו'.</b> שהרי היה יכול לפדות את החטים לפני כן, ולקנות בדמיהם כל מה שירצה.",
        "0_Chapter, 17_Halakhah, 2_DH": "<b>שמחשבין את הוצאה וכו'.</b> כלומר, שהאופה מחשב את הוצאות טרחתו, הדין הוא שאם רצה לפדות חטין פודה, שהרי אינו חייב לאכול פת דווקא, ויכול למוכרן, ולקנות בדמיהן בשר או יין.",
        "0_Chapter, 17_Halakhah, 3_DH": "<b>את הככרות.</b> כלומר, אם כבר עשה ככרות מן החטים, אינו יכול לפדותן כשער החטים, שהרי גלה דעתו שרוצה לאכול פת, ואם רצה לפני כן לאכול את החטים חיות היה אסור. עיין בבה\"א.",
        "0_Chapter, 17_Halakhah, 4_DH": "<b>שאין מחשבין וכו'.</b> כלומר, שהאופה אינו מחשב שכר טרחתו, אלא מסתפק בקיבר, בסובין ובמורסן שהוא מוציא, פודה את הככרות כשער החטים, ולוקח את הפסולת לעצמו כחולין, שאין קדושת מע\"ש חלה עליה, כדין קלפות שאינו אוכל כנגדן.",
        "0_Chapter, 17_Halakhah, 5_DH": "<b>במדה וכו'.</b> לדברי ר' יוסי אין השבח לפי חשבון אלא דווקא אם הותיר במדה ושבחו ניכר, אבל אם לא הותיר במדה, אעפ\"י ששבחו ניכר השבח לשני גרידא.",
        "1_Chapter, 0_Halakhah, 0_DH": "<b>אחריה וכו'.</b> נתפרש לעיל, עמ' 160, שו' 13 ואילך.",
        "1_Chapter, 0_Halakhah, 1_DH": "<b>ויאכל צמחונות.</b> צ\"ל: תאכל (עיין בשנו\"ס) צמחונות, כלומר, כשהתלתן רכה, ואין בה משום הפסד אוכלים.",
        "1_Chapter, 0_Halakhah, 2_DH": "<b>בטומאה וכו'.</b> ב\"ה לא חששו לטומאת תלתן של תרומה, מפני שאינו אוכל גמור, אבל החמירו בחפיפתה, כדי שלא יראה כאילו סך תרומה בטומאת הגוף.",
        "1_Chapter, 0_Halakhah, 3_DH": "<b>חוץ מחפיפתה.</b> לדעת ר' יהודה, כולם מודים שהחפיפה נעשית בטומאה, מפני שכבר נמאסה כשנתנו אותה על הראש.",
        "1_Chapter, 0_Halakhah, 4_DH": "<b>חוץ משרייתה.</b> כלומר, בשרייה כ\"ע מודים שנעשית בטהרה, כדי שלא לטמא אותה בידים בתחילת מעשיה.",
        "1_Chapter, 0_Halakhah, 5_DH": "<b>כרשינין וכו'.</b> כלומר, דינם כתלתן, מפני שהוא מאכל בהמה, ואינם נאכלים לאדם אלא בשני בצורת.",
        "1_Chapter, 0_Halakhah, 6_DH": "<b>ושפין וכו'.</b> דרכם היה לשרות את הכרשינים כדי שתרד קלפתם, ואח\"כ שפין אותם כדי להסיר את הקלפות שלא ירדו בשרייה.",
        "1_Chapter, 0_Halakhah, 7_DH": "<b>לכל כהן.</b> כלומר, אפילו לכהן ע\"ה, שהרי חזקתם מאכל בהמה, וכל מעשיהם בטומאה.",
        "1_Chapter, 1_Halakhah, 0_DH": "<b>אין שורין וכו'.</b> מפני שאין משנים פירות מע\"ש ופירות תרומה מברייתם, חוץ מזיתים וענבים שעושים מהם שמן ויין.",
        "1_Chapter, 1_Halakhah, 1_DH": "<b>טרימא.</b> כלומר, שחק, ששוחקים את התמרים ונותנים דבש ושומשמים לתוך השחיקה, ודבש התמרים נשאר בתוך השחק.",
        "1_Chapter, 1_Halakhah, 2_DH": "<b>מותר.</b> כלומר, מותר לשוחקם ולסוחטם, מפני שדרכם בכך. ועיין מ\"ש לעיל, עמ' 157, שו' 28 ואילך.",
        "1_Chapter, 3_Halakhah, 0_DH": "<b>משלקט לקט וכו'.</b> כלומר, מה שלקט (עיין בשנו\"ס) כולו להקדש עד שישלים את מניין ההקדש.",
        "1_Chapter, 3_Halakhah, 1_DH": "<b>שדרכו וכו'.</b> צ\"ל: שאין דרכו וכו'.",
        "1_Chapter, 3_Halakhah, 2_DH": "<b>שאין דרכו וכו'.</b> צ\"ל: שדרכו וכו', לקט לשניהם, כלומר, לפי חשבון.",
        "1_Chapter, 4_Halakhah, 0_DH": "<b>מביא בסלע וכו'.</b> פיסקא קטועה ממשנתנו (פ\"ב מ\"ו). ונתבאר שם שהוא אומר: מע\"ש בכל מקום שהוא מחולל על המעות, וחוזר ומחללן על הסלע היפה שבתערובת. ועיין בבה\"א.",
        "1_Chapter, 4_Halakhah, 1_DH": "<b>בשתים.</b> כלומר, מביא מעות של נחושת בשתי סלעים כנגד כל התערובת, ונוהג כמו ברישא, וגזרו עליו לעשות כן, כדי שלא ישאיר את הנחושת למע\"ש. עיין בבה\"א.",
        "1_Chapter, 6_Halakhah, 0_DH": "<b>סלע וכו'.</b> כלומר, שיש כאן שתים קודש (אחת הקדש ואחת מע\"ש) ואחת חול, ולפיכך מחלל מתחילה את המע\"ש, כדי שתשאר אחת גרידא של קודש.",
        "1_Chapter, 6_Halakhah, 1_DH": "<b>בכל מקום וכו'.</b> ונמצא שנשארו לו שתי סלעים של חולין, וסלע אחת של מעות נחושת למע\"ש.",
        "1_Chapter, 6_Halakhah, 2_DH": "<b>וכסף על הזהב וכו'.</b> ותנא זה סובר שזהב הוא כמטבע לגבי כסף שנחשב כפרי לגבי זהב.",
        "1_Chapter, 6_Halakhah, 3_DH": "<b>כסף על נחשת וכו'.</b> כלומר, אעפ\"י שכסף חשוב טפי, מ\"מ מחללין אותו מדוחק על גבי נחושת, מפני שמעות של נחושת חריפות יותר (מצויות יותר בשימוש), ומשום כך מחללין זהב על כסף, משום שכסף חריף יותר.",
        "1_Chapter, 6_Halakhah, 4_DH": "<b>כסף על הזהב.</b> והרי בזה אף אתה מודה, כפי שמוכח ממשנתנו (פ\"ב מ\"ז). ור\"א ב\"ר שמעון משיב לו על שתיהן להלן.",
        "1_Chapter, 6_Halakhah, 5_DH": "<b>בשל דמיי וכו'.</b> הכל הוא מדברי ר\"א בר' שמעון, והוא סובר שלא התירו ב\"ה (במשנתנו הנ\"ל) לחלל כסף על זהב אלא בדמאי, אבל לא בוודאי.",
        "1_Chapter, 6_Halakhah, 6_DH": "<b>אף בדמיי וכו'.</b> כנראה שצ\"ל: א\"ל בדמיי וכו'. כלומר, רבי השיב שבדמאי מחללין אף אכלין על אכלין ומכ\"ש שמחללין זהב על כסף, ובזה אף ב\"ש מודים, וממילא אי אפשר להעמיד את משנתנו בדמאי, כדבריך.",
        "1_Chapter, 6_Halakhah, 7_DH": "<b>אין לו פדיון.</b> מפני שיש כאן פנים חדשות, ודינו כאילו אבד הכסף מן העולם. עיין בבה\"א.",
        "1_Chapter, 6_Halakhah, 8_DH": "<b>מותר.</b> ברייתא זו היא כר' ישמעאל וכר' דוסא שסוברים שמחללין על אסימון ועל נסכא של כסף, וממילא לא יצא הכסף מידי חילול מעולם, ואף עכשיו יכול לחזור ולהתיכן, מה שאין כן זהב שאין מחללין על נסכא של זהב לכ\"ע. עיין בבה\"א.",
        "1_Chapter, 7_Halakhah, 0_DH": "<b>אין עולה מאיל וכו'.</b> צ\"ל: מאיל', מאילך וכו'. כלומר, הקדש לבדק הבית אינו עולה לקדושה יותר חמורה (\"להקדש עילוי\") משעה שנעשה הקדש לבדק הבית, מה שאין כן מע\"ש שיכול להקדישו אחרי שהפרישו ויכול היה להקדישו לפני שהפרישו. עיין בבה\"א.",
        "1_Chapter, 7_Halakhah, 1_DH": "<b>חומר במעשר וכו'.</b> כל המוקף אינו שייך לכאן, ובא באשגרה משביעית ובכורים, עיין מ\"ש לעיל, עמ' 196, שו' 12 ואילך.",
        "1_Chapter, 8_Halakhah, 0_DH": "<b>אלא בפדיון וכו'.</b> מה שאין כן מע\"ש שיכול להעלותו לירושלים ולאוכלו בלי פדיון.",
        "1_Chapter, 9_Halakhah, 0_DH": "<b>פרוטרוט וכו'.</b> כלומר, אם אין לו דינר שלם מדמי מע\"ש, אלא שיש לו חמש מעין של כסף וחצי מעה פרוטות, ופירות בחצי מעה, ומכיוון שהפרוטות מחללן לכתחילה על הכסף לכ\"ע, מותר לו לחלל את הכל על סלע של כסף. עיין בבה\"א.",
        "1_Chapter, 9_Halakhah, 1_DH": "<b>הי מעות וכו'.</b> במשנתנו (פ\"ב מ\"ט) נחלקו התנאים, כיצד פורט אדם סלע של מע\"ש בירושלים, וסוברים שם כל התנאים (חוץ מב\"ש) שלא יפרוט את כל הסלע לפרוטות (שמא יחלידו הפרוטות), ומפרשת בבא זו: ודינר ה' מעות וא' (כצ\"ל) פירות, כלומר, נוטל בעד הסלע ג' דינרין של כסף (עיין במשנתנו הנ\"ל), ובדינר האחרון נוטל ה' מעות בנחושת ובמעה אחת פירות, כדי שיהא מוכח שהוא פורט כדי לקנות אוכל. עיין בבה\"א.",
        "1_Chapter, 10_Halakhah, 0_DH": "<b>הרי שלמים וכו'.</b> במשנתנו (פ\"ג מ\"ב) התיר ר' שמעון לקנות תרומה בכסף מע\"ש, ואף שהוא ממעט באכילתו (שהרי תרומה אסורה לטבול יום ולזרים), בק\"ו משלמים שנקחים בכסף מע\"ש, אף שיש בהם פגול נותר וטמא. והשיבו לו החכמים ששלמים קלים מתרומה, שהרי הם מותרים לזרים. וכאן השיב להם ר' שמעון, שהרי אף בשלמים יש חזה ושוק האסורים לזרים.",
        "1_Chapter, 10_Halakhah, 1_DH": "<b>ר' שמעון בן יהודה וכו'.</b> במשנתנו (פ\"ג מ\"ו) אמר ר' שמעון בן יהודה שאם נכנסו לירושלים פירות שלא נגמרה מלאכתן למעשרות כ\"ע מודי שיכול להוציאם, להפריש מע\"ש ולפדותו מחוץ לירושלים, אבל אם הכניס לשם פירות שכבר נגמרה מלאכתן, סוברים ב\"ש שקלטום מחיצות, ודינם כאילו כבר הורם מע\"ש שלהם, שאין לו פדיון אלא אם כן נטמא. וב\"ה מתירים, כל זמן שלא הופרש מהם מע\"ש.",
        "1_Chapter, 10_Halakhah, 2_DH": "<b>שלא וכו'.</b> צ\"ל: שלה', שלהם, עיין בשנו\"ס.",
        "1_Chapter, 10_Halakhah, 3_DH": "<b>עד שיירומו.</b> כלומר, כל זמן שלא הורמו המתנות אין שום חיוב על הבעלים, ויכול לשרוף את הכרי אם ירצה, וממילא אין המחיצה קולטת אותן. ועיין בבה\"א.",
        "1_Chapter, 11_Halakhah, 0_DH": "<b>יש למעשר וכו'.</b> שהרי הפירות הם בנוף גרידא, ואי אפשר לתלוש אותם מבלי שיהיו רגע אחד במקום הנוף.",
        "1_Chapter, 11_Halakhah, 1_DH": "<b>אין למעשר וכו'.</b> שהרי כשתלשן היו רגע אחד באויר ירושלים, וכבר קלטו אותם מחיצות. והעמידוה בירושלמי כת\"ק של משנתנו (פ\"ג מ\"ו) אליבא דב\"ש הסובר שאף פירות שלא נגמרו מלאכתן נקלטים במחיצה.",
        "1_Chapter, 11_Halakhah, 2_DH": "<b>יש למעשר וכו'.</b> ואף שהיו מתחילה בירושלים אין מחיצה קולטת פירות מחוברים לכ\"ע.",
        "1_Chapter, 11_Halakhah, 3_DH": "<b>בתי בתים וכו'.</b> צ\"ל: בתי בדים (עיין בשנו\"ס), כלומר, בית הבד שבנוי מחוץ לחומת ירושלים, אבל הקיר שנמצא בו הפתח הוא בתוך החומה, ופתוח לירושלים, או להפך.",
        "1_Chapter, 14_Halakhah, 0_DH": "<b>לאכילת קדשים וכו'.</b> כלומר, אם הפתח פתוח לקודש, ואף חללה הוא חציו בקודש, אוכל קדשי קדשים בכולה, ואפילו בחציו של חול, מפני שהתורה ריבתה חצרות הרבה לאכילה. עיין בבה\"א.",
        "1_Chapter, 14_Halakhah, 1_DH": "<b>הכל הולך אחר פתחה.</b> המלים הללו באו באשגרה משו' 80. ולעניין טומאה אינו חייב אלא מכנגד חומת העזרה ולפנים.",
        "1_Chapter, 14_Halakhah, 2_DH": "<b>בחומת ירושלם וכו'.</b> המלים נתחלפו כאן משו' 83, ומשם לכאן, וצ\"ל: בחומת עזרה.",
        "1_Chapter, 14_Halakhah, 3_DH": "<b>ואין שוחטין וכו'.</b> צ\"ל: ושוחטין וכו', כגי' כי\"ע. ועיין בבה\"א.",
        "1_Chapter, 14_Halakhah, 4_DH": "<b>עזרה שוחטין וכו'.</b> צ\"ל: ירושלם אוכלין וכו'.",
        "1_Chapter, 14_Halakhah, 5_DH": "<b>הבנוי בחומה וכו'.</b> כלומר, הבנוי בחומה בעיר מוקפת חומה, והמחלוקת היא לעניין גאולה, אם נפדה מיד ונחלט לאחר י\"ב חודש, ואינו יוצא ביובל. עיין בבה\"א.",
        "1_Chapter, 14_Halakhah, 6_DH": "<b>כולן בנויות וכו'.</b> וההלכות של משנתנו (פ\"ג מ\"ח) ולעיל הי\"ד אינן אלא להלכה, אם נזדמן כך, אבל אין מקיימין כן, כמפורש לעיל שו' 75. וכל הלשכות היו לכל הפחות מקצתן בקודש.",
        "1_Chapter, 15_Halakhah, 0_DH": "<b>נפדה במקום וכו'.</b> כלומר, מתחילה פודה בירושלים, ואח\"כ מוציאו. עיין בבה\"א.",
        "1_Chapter, 16_Halakhah, 0_DH": "<b>תחמיר בטפילה וכו'.</b> כלומר, בלקוח בכסף מעשר יותר ממע\"ש עצמו שנכנס לירושלים שנפדה אם נטמא.",
        "1_Chapter, 17_Halakhah, 0_DH": "<b>המשאיל וכו'.</b> כלומר, שהכניס בהם יין שכבר קרא עליו שם מע\"ש. אבל אם הכניס לשם יין של טבל וגפם ואח\"כ קרא על הקנקן שם מעשר דינו כפרי עם קלפתו, וצריך פדיון אף כנגד הקנקן.",
        "1_Chapter, 17_Halakhah, 1_DH": "<b>בשל יין.</b> כלומר, דווקא בשל יין, שאינו משתמר אלא אגב קנקנו הסתום, דינו כפרי בקלפתו אם קרא עליו שם מעשר אחרי שגף את הקנקנים.",
        "1_Chapter, 17_Halakhah, 2_DH": "<b>קנה מעשר.</b> צ\"ל: לא קנה מעשר, כמו שמעתיק בפיה\"מ ובמלא\"ש. עיין בבה\"א.",
        "1_Chapter, 17_Halakhah, 3_DH": "<b>מקדשין וכו'.</b> צ\"ל: אין מקדשין וכו'.",
        "1_Chapter, 17_Halakhah, 4_DH": "<b>הפקיד לתוכה וכו'.</b> דרכם היה להפקיד טבל בקנקן ולשמור אותו בטהרה, והיה מפריש ממנו על מקום אחר, ומלמדת התוספתא שאם נשאר בתוכה רביעית של טבל (מפני שלא היו לו ט' רביעיות אחרות של טבל שיפריש עליהן) ותקנה ממקום אחר, ונמצא שהקנקן שומר אף על קצת חולין, וממילא לא נתפס בקדושה. ועיין בבה\"א.",
        "1_Chapter, 17_Halakhah, 5_DH": "<b>לא נחלקו וכו'.</b> במשנתנו (פ\"ג מי\"ג) נחלקו ב\"ש וב\"ה בגף חביות של טבל, ולב\"ש צריך לפתוח את כולן ולערות אותן לגת ואח\"כ יתרום (משום קנס, עיין בבה\"א), ולב\"ה מספיק בפתיחה גרידא.",
        "1_Chapter, 17_Halakhah, 6_DH": "<b>הדורך באמצע חבית וכו'.</b> הנכון בכי\"ע: הדורס באצבע בחבית וכו'. ובנידון זה לא היה היין מעולם בגת, שהרי דרס וסחט את הענבים בחבית ואח\"כ גפה, וממילא מספיק אם יפתח אותה ויחזירה לתחילתה, ואף ב\"ש מודים בזה.",
        "2_Chapter, 0_Halakhah, 0_DH": "<b>כשער מקומו.</b> כלומר, במקום שעומד בו, בין שהוא בזול בין שהוא ביוקר.",
        "2_Chapter, 0_Halakhah, 1_DH": "<b>כשער היוקר.</b> כלומר, אפילו עומד במקום הזול. ועיין בבה\"א.",
        "2_Chapter, 0_Halakhah, 2_DH": "<b>מאותו המין.</b> כלומר, ע\"פ המחיר של אותו מין ממש, ולא על סוג זול של אותו מין. עיין בבה\"א.",
        "2_Chapter, 1_Halakhah, 0_DH": "<b>הפורט וכו'.</b> כלומר, הפורט לעצמו דינר של חולין ולוקח פרוטות של מע\"ש, כדי שיתחללו על הדינר.",
        "2_Chapter, 1_Halakhah, 1_DH": "<b>שחנוני לוקח וכו'.</b> כלומר, מחשב את הדינר ביוקר, כמנהג החנוני הלוקח פירות ומשלם בדינר, ולא כמנהגו בקבלת דינר בעד הפירות שמכר.",
        "2_Chapter, 2_Halakhah, 0_DH": "<b>מצרף וכו'.</b> כלומר, שעושה את סלעיו (של מע\"ש) דינרי זהב. ועיין בבה\"א הערה 2.",
        "2_Chapter, 2_Halakhah, 1_DH": "<b>פורט וכו'.</b> כלומר, כשהוא פורט את הדינר לסלעים של כסף, דהיינו נותן דינר של זהב ומקבל סלעים, והוא מחשב את הדינר ביוקר.",
        "2_Chapter, 3_Halakhah, 0_DH": "<b>היה מוליכו וכו'.</b> בדינר של זהב התירו להוליכו ממקום הזול למקום היוקר, מפני שאין זהב מצוי להוזיל, ומע\"ש מרויח ואינו מפסיד, ולפיכך קבעו לו שכר מועט, ואמרו: ומשתכר וכו'. ועיין בבה\"א.",
        "2_Chapter, 3_Halakhah, 1_DH": "<b>רובע וכו'.</b> כלומר, רובע שקל, והוא חצי דינר.",
        "2_Chapter, 3_Halakhah, 2_DH": "<b>אין לו וכו'.</b> צ\"ל: שאין לו דמים דיו (כגי' כפו\"פ, ועיין בשנו\"ס) וכו'. כלומר, שאין בו שוה פרוטה, דיו שיחלל אותו על איסר שכבר חילל עליו מעשר שיני, מפני שחזקתו שנשארו בו חולין כל שהן.",
        "2_Chapter, 4_Halakhah, 0_DH": "<b>לקוחות וכו'.</b> כלומר, סוחרים ובקיאים בשומא. (רש\"י).",
        "2_Chapter, 5_Halakhah, 0_DH": "<b>אכסרה וכו'.</b> כלומר, באומד.",
        "2_Chapter, 5_Halakhah, 1_DH": "<b>ארבע איסרות וכו'.</b> כלומר, אחד מכ\"ד בה, שהרי סלע היא בת ד' דינרין, ודינר יש בו שש מעין, שהן שתים עשרה פונדיונות, או כ\"ד איסרים.",
        "2_Chapter, 5_Halakhah, 2_DH": "<b>יתר על כן וכו'.</b> כלומר, אם פחתה יותר מן השיעורים שנזכרו לעיל (לכל אחד כדעתו), אין מחלל עליה כסלע יפה אלא בשויה, לפי ערך דמי הכסף שבה. עיין בבה\"א.",
        "2_Chapter, 5_Halakhah, 3_DH": "<b>בסלע עד וכו'.</b> כלומר, ואף בשויה אינו מחלל אלא דוקא אם לא פחתה הסלע יותר משקל, אבל אם פחתה יותר משקל אסור לקיימה (מפני שאפשר לרמות בה, עיין בבה\"א), ואין מחללין עליה, כדין מטבע שאינו יוצא.",
        "2_Chapter, 5_Halakhah, 4_DH": "<b>אפי' איסר וכו'.</b> כלומר, אפילו אם הסלע (או הרובע) נפחתה ונעשית כאיסר, עדיין אפשר לרמות בה, ואין מחללין עליה. (ע\"פ הירושלמי ב\"מ). עיין בבה\"א.",
        "2_Chapter, 5_Halakhah, 5_DH": "<b>לסימון בשקל וכו'.</b> כלומר, בזמן ירידת ערך המטבע שהיו מקבלים סימון של כסף כסלע ע\"ג צורתה, אבל הבעלים שהוציאו את הסימונים לא החשיבו אותו יותר משקל, כזמן טביעתו. עיין בבה\"א.",
        "2_Chapter, 6_Halakhah, 0_DH": "<b>צריך וכו'.</b> וכאן מותר לעשר על פירות שאינם ברשותו, מפני שהיא זכות ללוקח שלא יאכל טבל.",
        "2_Chapter, 6_Halakhah, 1_DH": "<b>אין צריך וכו'.</b> שהרי אין להם כבר תקנה.",
        "2_Chapter, 6_Halakhah, 2_DH": "<b>וקורא שם וכו'.</b> כלומר, מתקנם מהם ובהם, שהרי הם ספק טבל, שמא כבר נאכלו הפירות שמכר בשעה שהפריש עליהם.",
        "2_Chapter, 7_Halakhah, 0_DH": "<b>טבלים וכו'.</b> כלומר, הודעתי לך שהם טבלים, וקבלת עליך את המחיר.",
        "2_Chapter, 7_Halakhah, 1_DH": "<b>צריך לעשר וכו'.</b> שהרי אסור לפרוע חובו בטבלים.",
        "2_Chapter, 8_Halakhah, 0_DH": "<b>יזעק לשמים וכו'.</b> כלומר, יתפלל שיכופר לו, ואין לו תקנה אחרת.",
        "2_Chapter, 8_Halakhah, 1_DH": "<b>דברי ר' וכו'.</b> צ\"ל להפך: דברי רשב\"ג. ר' וכו', כגי' כי\"ע והירושלמי.",
        "2_Chapter, 8_Halakhah, 2_DH": "<b>יחזרו דמים וכו'.</b> כלומר, אוכל בירושלים כנגד שווי הפירות ודמיהם (והביטוי \"יחזרו דמים\" הוא באשגרה מלהלן). וקנסו אותו משום שעבר במזיד.",
        "2_Chapter, 9_Halakhah, 0_DH": "<b>יחזרו וכו'.</b> כלומר, אם אפשר, ואם לאו, אוכל כנגדן. ועיין בבה\"א.",
        "2_Chapter, 10_Halakhah, 0_DH": "<b>דמי מעשר וכו'.</b> כלומר, משלם אף בעד המעשרות שבטבל. דמי חולין וכו'. ר' יוסה בר\"י סובר מתנות שלא הורמו, כמי שהורמו דמיין, וטובת הנאה אינה ממון. ועיין בבה\"א.",
        "2_Chapter, 11_Halakhah, 0_DH": "<b>יחזיר להן וכו'.</b> מפני שנפשו של אדם מישראל קצה באכילת איסור, ואינו נהנה מן האכילה.",
        "2_Chapter, 11_Halakhah, 1_DH": "<b>שהנפש קצה וכו'.</b> כגון נבילות טריפות ושקצים ורמשים, פרט לבכורות טבלים ויין נסך.",
        "2_Chapter, 11_Halakhah, 2_DH": "<b>ינכה וכו'.</b> כלומר, מחזיר להם את ההפרש בין דמי תרומה או בשר בכור (שהם יותר בזול) ודמי חולין.",
        "2_Chapter, 12_Halakhah, 0_DH": "<b>אין פודין וכו'.</b> ותנא זה סובר שקדושה ראשונה קדשה גם לעתיד לבוא, ולפיכך אף בזמן הזה אין פודין מע\"ש בירושלים.",
        "2_Chapter, 12_Halakhah, 1_DH": "<b>ואין מפרישין וכו'.</b> שהרי אי אפשר לא לפדותו (כדלעיל) ולא לאוכלו (מפני שאינו נאכל אלא כשבית המקדש קיים).",
        "2_Chapter, 12_Halakhah, 2_DH": "<b>ואין מחללין וכו'.</b> כלומר, אין מחללין מעות מע\"ש על פירות, מפני שאין קונים בירושלים אלא לשם אכילה, והרי אי אפשר לאוכלם.",
        "2_Chapter, 12_Halakhah, 3_DH": "<b>ואין מוכרין וכו'.</b> ואעפ\"י שיש לו דמים (שמא יטמא, ויפדהו), אין מוכרין אותו כדי שתתפס הקדושה בדמים, שהרי אין פודין מע\"ש בירושלים אפילו בזמן הזה.",
        "2_Chapter, 12_Halakhah, 4_DH": "<b>ואין מוציאין וכו'.</b> צ\"ל: ואין מוציאין מע\"ש מירושלם (כגי' כי\"ע והר\"מ) וכו'. והטעם מפני שקלטוהו מחיצות.",
        "2_Chapter, 13_Halakhah, 0_DH": "<b>מחללין וכו'.</b> צ\"ל: המחלל וכו', כגי' כי\"ע.",
        "2_Chapter, 14_Halakhah, 0_DH": "<b>ותורמו וכו'.</b> כלומר, מפריש ממנו תרומת מעשר ואוכל את השאר, ואינו חושש שמא הפריש ע\"ה מעשר ראשון ולא הפריש מע\"ש, ונמצא שהמעשר שהפריש טבול למע\"ש. והטעם הוא שאנו מחזיקים שאם הפריש מעשר ראשון בוודאי הפריש אף מע\"ש.",
        "2_Chapter, 14_Halakhah, 1_DH": "<b>שיני או' וכו'.</b> כלומר, שאני (עיין בשנו\"ס) אומר אם הורם השני ע\"י הע\"ה בוודאי הורם אף הראשון, שאינו חשוד להקדים מע\"ש לראשון, אבל אם הורם הראשון עדיין אין חזקתו שהרים אף את השני. ולפיכך צריך לתקן מספק את המעשר ראשון שהפריש לעצמו.",
        "2_Chapter, 15_Halakhah, 0_DH": "<b>דברי ר' ליעזר.</b> ר' אליעזר, שהוא שמותי, סובר כב\"ש לעיל שו' 52.",
        "2_Chapter, 15_Halakhah, 1_DH": "<b>אין נאמן וכו'.</b> מפני שהשני כולו שלו, אלא שעליו לטרוח ולאוכלו בירושלים, מה שאין כן מעשר ראשון שצריך ליתנו ללוי.",
        "2_Chapter, 15_Halakhah, 2_DH": "<b>ואכלן.</b> כלומר, אכל את הפירות שהפריש עליהם, ואנו רואים שהוא אוכל מתוקן.",
        "2_Chapter, 15_Halakhah, 3_DH": "<b>שיתקן וכו'.</b> שמא אינו מעשר אלא על מה שהוא אוכל, ולא על מה שהוא מוכר.",
        "2_Chapter, 16_Halakhah, 0_DH": "<b>ולא קבע וכו'.</b> כלומר, לא קבע מקום למעשר בתוך הפירות.",
        "2_Chapter, 17_Halakhah, 0_DH": "<b>לא נדע וכו'.</b> כלומר, וכי לא נדע וכו', כדי שנוכל לעמוד על בקיאותו בה' תרומות ומעשרות. עיין בבה\"א.",
        "2_Chapter, 17_Halakhah, 1_DH": "<b>דלוסקיס.</b> כלומר, תיבה.",
        "2_Chapter, 17_Halakhah, 2_DH": "<b>שבחפץ זה וכו'.</b> כלומר, ואינו קובע מקום של המעשר בחפץ, ואין הפרשה חלה, ואוכל טבל טבול למע\"ש.",
        "2_Chapter, 17_Halakhah, 3_DH": "<b>את פירותיך.</b> צ\"ל: את מעותיך, כגי' כי\"ע וראשונים. עיין בבה\"א.",
        "3_Chapter, 0_Halakhah, 0_DH": "<b>ואחד לוקח וכו'.</b> כלומר, פירות טבלים, כמפורש להלן.",
        "3_Chapter, 1_Halakhah, 0_DH": "<b>בשקל וכו'.</b> בכי\"ע: בסלע וכו', ולפי דעתו מוסיף על הקרן חמישית הקרן, כלומר, נותן שש חמישיות. ועיין בבה\"א.",
        "3_Chapter, 1_Halakhah, 1_DH": "<b>רצה לדקדק וכו'.</b> כלומר, אם רצה לדקדק על עצמו ליתן למע\"ש מטבע יפה, מותר לו לחלל אח\"כ את הרעה על היפה. עיין בבה\"א.",
        "3_Chapter, 1_Halakhah, 2_DH": "<b>הטריסית.</b> מטבע של שלשה איסרים.",
        "3_Chapter, 2_Halakhah, 0_DH": "<b>מערימין וכו'.</b> שהרי אינו מוסיף חומש אלא דווקא אם המעשר והפדיון הם משלו.",
        "3_Chapter, 2_Halakhah, 1_DH": "<b>ופדה בהן וכו'.</b> כלומר, פדה לעצמך.",
        "3_Chapter, 2_Halakhah, 2_DH": "<b>הרמיין וכו'.</b> שהיו נוטלים את המעות לעצמם, והולכים להם.",
        "3_Chapter, 2_Halakhah, 3_DH": "<b>הפירות וכו'.</b> ופירות אינם נוחים לתפיסה ובריחה. וכשהוא נותן להם את הפירות, הרי כבר יכול לפדות אותם משל עצמו.",
        "3_Chapter, 2_Halakhah, 4_DH": "<b>על פירות וכו'.</b> צ\"ל: על המעות (כגי' קו\"נ) וכו'.",
        "3_Chapter, 2_Halakhah, 5_DH": "<b>עד שיזכם וכו'.</b> כלומר, לא יחלל לפני שיזכה לו את הפירות בקניין גמור, או עד שישכיר (עיין בשנו\"ס) לו את מקומן (אם חושש שמא יתפוס המקבל את הפירות לעצמו). ואם פדה לפני כן חייב בחומש, שהרי הפירות והפדיון הם משלו.",
        "3_Chapter, 3_Halakhah, 0_DH": "<b>מפקיד וכו'.</b> כנראה שמדברים כאן במע\"ש אחר החורבן שהיו מפקידים אותו בתקוה שמחר יבנה הבית. עיין בבה\"א.",
        "3_Chapter, 4_Halakhah, 0_DH": "<b>נתן לו וכו'.</b> המלה \"לו\" היא באשגרה מהלכות תרומה והקדש, וכאן היא מיותרת, והכוונה שנתן את הקרן בעד מע\"ש.",
        "3_Chapter, 4_Halakhah, 1_DH": "<b>בשבת.</b> משום כבוד סעודת שבת, התירו לו לאכול את הפירות, ולמחר ישלם את החומש. ועיין בבה\"א.",
        "3_Chapter, 5_Halakhah, 0_DH": "<b>לתרומת מעשר וכו'.</b> כלומר, שהפרישו ולא קרא לו שם, הותר המעשר, מפני שבדמאי הקילו בהפרשה בלי קריאת שם. עיין בבה\"א.",
        "3_Chapter, 6_Halakhah, 0_DH": "<b>פודין וכו'.</b> כדי להפטר מן החומש.",
        "3_Chapter, 6_Halakhah, 1_DH": "<b>אשתו אין וכו'.</b> כנראה שצ\"ל: [וחכ\"א] אשתו וכו'.",
        "3_Chapter, 6_Halakhah, 2_DH": "<b>שאין נותנין וכו'.</b> שהרי חייב במזונותיה, ואסור לפרוע חובו במעשר עני.",
        "3_Chapter, 7_Halakhah, 0_DH": "<b>מפרישין וכו'.</b> כלומר, רשאי הוא חבר לתקן תרומות ומעשרות של ע\"ה, אעפ\"י שיש לחשוש שמא יקנו ממנו פירות הרבה, ויפרישו מן הפטור על החיוב.",
        "3_Chapter, 7_Halakhah, 1_DH": "<b>לא הפריש וכו'.</b> כלומר, חזקתו של ע\"ה שלא הפריש אלא עד מקום שלקח ונתן לחבר לתקנם, והשאר הם בחזקת שאינם מתוקנים.",
        "3_Chapter, 8_Halakhah, 0_DH": "<b>מחללין וכו'.</b> פירוש ברייתא זו הוא כפירוש הברייתא שלפניה. עיין בבה\"א.",
        "3_Chapter, 8_Halakhah, 1_DH": "<b>ופורט לו וכו'.</b> כלומר, פורט לו לע\"ה דינר אפילו מיד אחרי חילולו, ואינו חושש שמא נתן לו הע\"ה את הדינר שחילל עליו.",
        "3_Chapter, 8_Halakhah, 2_DH": "<b>החוב וכו'.</b> ואפילו אם פרע לו דינר בחובו מיד אחרי חילולו, מותר, שאין ע\"ה חשוד לפרוע חובו במעות מע\"ש, אבל הוא חשוד להלוות אותו, מפני שאינו יודע שאסור להלוות מעות מע\"ש. עיין בבה\"א.",
        "3_Chapter, 8_Halakhah, 3_DH": "<b>קטן וכו'.</b> שמא צ\"ל: סטן, סיטון, כלומר, המוכר תבואה בכמויות גדולות. עיין בבה\"א.",
        "3_Chapter, 8_Halakhah, 4_DH": "<b>שהוא ביד וכו'.</b> כלומר, אין הבדל בין שהמטבע עדיין ביד הלוקח, ובין שהוא כבר ביד המוכר מותר לו ללוקח חבר לחלל עליה, ופטור מן החומש. עיין להלן.",
        "3_Chapter, 8_Halakhah, 5_DH": "<b>שהוא בא באונקלי.</b> הנכון בקו\"נ: שהוא באינפלי, כלומר, ואפילו אם המוכר כבר נתן את המטבע לתוך הפוזמק.",
        "3_Chapter, 8_Halakhah, 6_DH": "<b>ונפל מפריש וכו'.</b> צ\"ל: ונטל [הימנו רשות] מפריש וכו', כגי' כי\"ע וקג\"נ. כלומר, מכיוון שנטל רשות מן המוכר מחלל על המטבע שביד המוכר, ופטור מן החומש.",
        "3_Chapter, 8_Halakhah, 7_DH": "<b>נטל הימנו וכו'.</b> כלומר, מיד אחרי שחילל לו מע\"ש, ואינו חושש שמא נתן לו אותו דינר שחילל עליו.",
        "3_Chapter, 8_Halakhah, 8_DH": "<b>ולא עוד אלא וכו'.</b> כלומר, ולא זו בלבד, אלא שע\"ה מוציא דינר מתוך ביתו, וחבר מפריש (כלומר, מחלל) עליו והולך, ואח\"כ מחזיר לו את הדינר, ואין כאן משום מוסר מעות מע\"ש לע\"ה, שהרי משלו נתן לו.",
        "3_Chapter, 9_Halakhah, 0_DH": "<b>לקח הימנו וכו'.</b> כלומר, לקח מן הסיטון עשרה דינרין של זהב, כדי לחלל עליהם את כל המע\"ש שבתבואה שהוא מוכר.",
        "3_Chapter, 9_Halakhah, 1_DH": "<b>על כולן וכו'.</b> כלומר, בבת אחת. כללו של דבר לא יחלל ולא יפריש הרבה בבת אחת, והטעם מפורש להלן.",
        "3_Chapter, 9_Halakhah, 2_DH": "<b>כל האונקלי.</b> כלומר, על כל האגודות התלויות באונקלי (קרס כפוף, ἀγκύλη).",
        "3_Chapter, 9_Halakhah, 3_DH": "<b>להפחיד וכו'.</b> צ\"ל: להפחית (כגי' ד וכי\"ע) וכו', כלומר, שאם יפריש לע\"ה הרבה מע\"ש בבת אחת, ימכרם בזול כדי שיתחללו על הכסף שהוא מקבל בעדו. ואף לא יחלל לו הרבה בבת אחת, כדי שלא להפחידו, כשיראה שעושה את כל הזהב מע\"ש.",
        "3_Chapter, 10_Halakhah, 0_DH": "<b>לשם חולין וכו'.</b> כלומר, כשאין לו כסף לחלל עליו את המעשר, מוכרו כדי שיתחלל על הכסף שהוא מקבל, אבל לא יזכיר שהוא מעשר, כדי שלא יפחתו לו ממחירו, שהלוקח יודע שהוא רוצה להפטר מן המעשר, ונמצא מפחית את השוק ופוגם את המעשר.",
        "3_Chapter, 10_Halakhah, 1_DH": "<b>מעורבין וכו'.</b> כלומר, כשנתערבו לו קופה בקופה, ואינו יודע אי זו היא של מעשר.",
        "3_Chapter, 10_Halakhah, 2_DH": "<b>ונותן לתוך וכו'.</b> כלומר, נותן את המעות של כל אחת ואחת בפוזמק מיוחד. ואח\"כ נוטל אחד מהם ואומר, אם הוא מעשר הרי שפיר, ואם לאו הרי המעות שבשני מחוללין עליו. ומחללים כסף על כסף מדוחק, ובפרט בנידון שלפנינו, שיש כאן ספק שמא היה הראשון שנטל מעשר, ואין כאן חילול כלל. אבל לא יערבבם יחד, שהרי במקרה זה, יש כאן חילול כסף על כסף בלי שום ספק. כולן בכרך וכו'. כלומר, אם נתן את החולין ואת המעשר בכרך אחד, ויש כאן תערובת ודאית, מוכר את שניהם בכרך אחד ונוטל את דמיהם בכרך אחד.",
        "3_Chapter, 10_Halakhah, 3_DH": "<b>מוכר לשם וכו'.</b> צ\"ל: מפריש לשם חולין. ואלו שרוצה מפריש (כגי' כי\"ע) וכו'. ואנו אומרים הוברר הדבר למפרע שהדמים הללו קבל בעד המעשר, וכחכמים להלן. עיין בבה\"א.",
        "3_Chapter, 11_Halakhah, 0_DH": "<b>לא חילל וכו'.</b> משום שאין ברירה, וחכמים סוברים שיש ברירה. עיין לעיל.",
        "3_Chapter, 12_Halakhah, 0_DH": "<b>שאפרוט וכו'.</b> כלומר, שמתכוין שהמעשר יתחלל מכאן ולהבא, אחרי שיפרוט, אין כאן עניין של ברירה, והמעשר מחולל לכשיפרוט.",
        "3_Chapter, 12_Halakhah, 1_DH": "<b>טברית ונוטל וכו'.</b> כלומר, אעפ\"י שיש כאן מטבעות ממקומות מיוחדים מ\"מ אינו מחלל כסף על כסף אלא בדמאי, כמפורש להלן.",
        "3_Chapter, 12_Halakhah, 2_DH": "<b>גוברית.</b> צ\"ל: טברית, עיין בשנו\"ס.",
        "3_Chapter, 12_Halakhah, 3_DH": "<b>דינר וכו'.</b> שמא צ\"ל: מעה. ועיין בבה\"א.",
        "3_Chapter, 12_Halakhah, 4_DH": "<b>אף בדמיי מחללין וכו'.</b> כלומר, בדמאי אף מחללין וכו'. נולגית. הנכון בד: גולנית, כלומר, מטבע מארץ גולן.",
        "3_Chapter, 12_Halakhah, 5_DH": "<b>דינר וכו'.</b> כלומר, דינר זול המלא סיגין, עיין בבה\"א.",
        "3_Chapter, 12_Halakhah, 6_DH": "<b>בדמיי ובדוחק וכו'.</b> כלומר, בדמאי [אפילו בריוח] או בדוחק [אפילו בוודאי].",
        "3_Chapter, 13_Halakhah, 0_DH": "<b>ממקום למקום וכו'.</b> כלומר, לצרכי עצמו, ולא לשם העברת המטבע ממקום למקום.",
        "3_Chapter, 13_Halakhah, 1_DH": "<b>פדה הימנו וכו'.</b> כלומר, המוכר מע\"ש כדי שיתחלל על המעות שמקבל, והלוקח נתן לו את הכסף ועדיין לא משך את הפירות. ונמצא שהפירות נתחללו כבר, אבל הפירות המחוללין עדיין לא נקנו ללוקח.",
        "3_Chapter, 13_Halakhah, 2_DH": "<b>שפדה פדה וכו'.</b> הפירות הם חולין, אלא אם המוכר רוצה לחזור בו, נותן ללוקח סלע של חולין ומקבל מי שפרע. ועיין בבה\"א.",
        "3_Chapter, 13_Halakhah, 3_DH": "<b>שעמד בסלע וכו'.</b> ונמצא שביד המוכר שתי סלעים של מע\"ש, והלוקח יקבל עכשיו פירות חולין ששוויים סלע, הרי מה שפדה פדה, וכבר נתפסו שתי סלעים למעשר, אלא שהלוקח יכול לחזור בו ולקבל מי שפרע. והמוכר מחזיר לו שתי סלעים של חולין.",
        "3_Chapter, 13_Halakhah, 4_DH": "<b>פדייתו וכו'.</b> כלומר, שלגבי מע\"ש אין אנו הולכים אחרי הקניין (משיכה) אלא הכל תלוי בזמן הפדייה.",
        "3_Chapter, 14_Halakhah, 0_DH": "<b>אסר.</b> כלומר, חצי פונדיון של חולין, כדי שיאכל עליו מפירות מע\"ש שיתחללו עליו.",
        "3_Chapter, 14_Halakhah, 1_DH": "<b>ואכל עליו וכו'.</b> כלומר, יאכל עליו עוד אסר שלם, ואין אנו אומרים שבמקום הראשון נשאר בו רק חצי איסר של חולין, אלא אומרים שהאיסר השביח לשניהם. והוא הדין להפך, כמו שמפרש להלן.",
        "3_Chapter, 14_Halakhah, 2_DH": "<b>שלא פדאו וכו'.</b> כלומר, כל זמן שלא חילל על כולו, ויש לחולין ולמע\"ש חלק בו.",
        "4_Chapter, 0_Halakhah, 0_DH": "<b>אלף וכו'.</b> אלף אות ראשונה, ומשמשת סימן לתרומה שהיא ראשית, ודלי\"ת הוא קיצור מ\"דמע\", ורי\"ש מ\"ראשית\" ותי\"ו מ\"תרומה\".",
        "4_Chapter, 0_Halakhah, 1_DH": "<b>פי שין וכו'.</b> פ\"י הוא קיצור מפרקון, פדיון, ושי\"ן מ\"שני\".",
        "4_Chapter, 0_Halakhah, 2_DH": "<b>תרומה וכו'.</b> כלומר, בפירוש, ולא בקיצור.",
        "4_Chapter, 0_Halakhah, 3_DH": "<b>אם היתה וכו'.</b> כלומר, אפילו היתה חדשה שאין לתלות בדאשתקד.",
        "4_Chapter, 0_Halakhah, 4_DH": "<b>בחרס וכו'.</b> שהרי כאן אין טורח ליטול את החרס ואת הניר, ואם פינה את ההקדש היה מסיר את החרס.",
        "4_Chapter, 1_Halakhah, 0_DH": "<b>היה ריקן וכו'.</b> כלומר, ורוצה להשתמש בו, אסור להשתמש וכו'. עיין בבה\"א.",
        "4_Chapter, 2_Halakhah, 0_DH": "<b>לא אמ' כלום.</b> ואין כאן הוכחה שהכלים שייכים ליוסף או לשמעון. עיין בבה\"א.",
        "4_Chapter, 2_Halakhah, 1_DH": "<b>שני חומרין.</b> כלומר, מפריש ממנו תרו\"מ ופודהו.",
        "4_Chapter, 3_Halakhah, 0_DH": "<b>בדליסקיס.</b> בתיבה.",
        "4_Chapter, 3_Halakhah, 1_DH": "<b>אילו שני.</b> צ\"ל: אילו חולין, כגי כי\"ע. יש לי וכו'. כלומר, ולא פירש את המקום.",
        "4_Chapter, 4_Halakhah, 0_DH": "<b>חולין.</b> צ\"ל: מעשר שיני, כגי' כי\"ע.",
        "4_Chapter, 4_Halakhah, 1_DH": "<b>של זהב וכו'.</b> כלומר, מטבעות של זהב. ולשון זו כוללת בין דינרי זהב, ובין מטבעות אחרים של זהב שאינם יוצאים כ\"כ בריוח כמו דינרי זהב. אבל דינרי זהב אין משמעותו אלא דינרים דווקא.",
        "4_Chapter, 4_Halakhah, 2_DH": "<b>שלשה דינרי וכו'.</b> צ\"ל: שמנה דינרי, כגי' ד והירושלמי.",
        "4_Chapter, 4_Halakhah, 3_DH": "<b>ומצא שמנה וכו'.</b> כלומר, זהב ממטבע אחר, ולא דינרים.",
        "4_Chapter, 8_Halakhah, 0_DH": "<b>איש חלום.</b> כלומר, שר החלומות.",
        "4_Chapter, 9_Halakhah, 0_DH": "<b>אתם מתים וכו'.</b> כלומר, מרעב.",
        "4_Chapter, 9_Halakhah, 1_DH": "<b>חולין.</b> שלא אמר כן אלא להפחידם שלא יבזבזו את המעות.",
        "4_Chapter, 10_Halakhah, 0_DH": "<b>כמערים וכו'.</b> שעושה כן שלא יחזיקוהו לעשיר, או שלא יטלו אותן בניו.",
        "4_Chapter, 10_Halakhah, 1_DH": "<b>במתכוין וכו'.</b> פירש\"י שמוסר בלשון צואה.",
        "4_Chapter, 11_Halakhah, 0_DH": "<b>שהטמין וכו'.</b> כלומר, ואמר של פלוני הן, של מע\"ש הן וכו', כמו ברישא.",
        "4_Chapter, 11_Halakhah, 1_DH": "<b>המצוי להם וכו'.</b> כלומר, להם, ולא למעיד.",
        "4_Chapter, 11_Halakhah, 2_DH": "<b>שאין מצוי להם וכו'.</b> כלומר, אבל מצוי למעיד.",
        "4_Chapter, 12_Halakhah, 0_DH": "<b>בסיקרא.</b> כלומר, בצבע אדום. ופירשו בירושלמי: זכר למזבח, שהיה חוט הסיקרא חוגרו.",
        "4_Chapter, 13_Halakhah, 0_DH": "<b>עולה לירושלם וכו'.</b> כלומר, פירות הרבעי של הכרמים מסביב לירושלים מהלך יום אחד חייבים הבעלים להביא את הפירות בעצמם, ולא את פדיונם, כדי לעטר בהם את שוקי ירושלים. ועיין בבה\"א.",
        "4_Chapter, 13_Halakhah, 1_DH": "<b>סמוך לחומה.</b> כלומר אפילו אם הכרם סמוך לחומה.",
        "4_Chapter, 13_Halakhah, 2_DH": "<b>ומחלק ממנו וכו'.</b> חוזר לדברי הת\"ק, כלומר, מעלהו לירושלים ומחלק וכו', ומן השיריים מעטר את השוק.",
        "4_Chapter, 13_Halakhah, 3_DH": "<b>אין בזה וכו'.</b> כלומר, אם מתירים אותו למכור את הרבעי, אין בו מחמת עיטור השוק, מפני שהוא נמכר בזול, ויעדיף לחלק אותו בין קרוביו, ולא יביאו לשוק כלל. עיין בבה\"א.",
        "4_Chapter, 13_Halakhah, 4_DH": "<b>מעשר שני.</b> צ\"ל: כמעשר שני, כגי' כי\"ע. ומכיוון שהרבעי מתחלל, הרי ימכרהו בשוק כחולין. עיין בבה\"א.",
        "4_Chapter, 15_Halakhah, 0_DH": "<b>ושאר כל האילן וכו'.</b> כלומר, אפילו לתקנה ראשונה, דינו כמע\"ש לכל דבר, אינו עולה מן הסמוך לירושלים, ואינו נפדה ואינו נמכר בירושלים.",
        "4_Chapter, 16_Halakhah, 0_DH": "<b>בשביעית.</b> פירשו בירושלמי שב\"ש סוברים שלא למדו נטע רבעי אלא ממע\"ש, וכשם שאין מע\"ש בשביעית כן אין נטע רבעי בשביעית לעניין חומש וביעור. עיין בבה\"א.",
        "4_Chapter, 17_Halakhah, 0_DH": "<b>אין גוממין וכו'.</b> הקדמונים היו נוהגים לגום את כרמיהם בתוך ארבע שנים הראשונות, ואסרו ב\"ש לעשות כן בשנה רביעית, שלא יתרגל לעשות כן בשנה רביעית דווקא, ויבטל מצות רבעי. עיין בבה\"א.",
        "4_Chapter, 19_Halakhah, 0_DH": "<b>בשביעית.</b> ונמצא מצמצם באכילתו שהרי צריך לבערו כשחל זמן ביעור השביעית, מה שאין כן רבעי שאין לו ביעור כלל בשביעית (מחמת רבעי) לשיטת ב\"ש. ועיין בבה\"א.",
        "4_Chapter, 20_Halakhah, 0_DH": "<b>בערב ראש שנה וכו'.</b> כלומר, ואנו יודעים שנקלט בערב ר\"ה, ומתחילים למנות לו מט\"ו בשבט של שביעית, והפירות שחנטו עד ט\"ו בשבט של שנה שלישית לשמיטה הם או ערלה, או נטע רבעי, ופטורים מן המעשרות. והפירות שחנטו אחר ט\"ו בשבט בשנה זו חייבים במעשר עני, ולא במעשר שני, ונמצא שאילן זה אינו מתחייב במע\"ש אלא בשנה רביעית של שמיטה, וזמן הביעור שלו הוא בפסח בשביעית. ועיין בבה\"א.",
        "4_Chapter, 22_Halakhah, 0_DH": "<b>זו חלה.</b> שמפרישין אותה בבית. (הר\"מ).",
        "4_Chapter, 23_Halakhah, 0_DH": "<b>דבר אחר וכו'.</b> כלומר, בערתי אין פירושו הפרשתי ונתתי לכהן, ללוי וכו', אלא בערתי אותו מן הבית כשהגיע זמן הבעור. עיין בבה\"א.",
        "4_Chapter, 23_Halakhah, 1_DH": "<b>פיהם פתוח וכו'.</b> כלומר, יש להם פתחון פה לבקש שתתקיים תפלתם. ועיין בבה\"א.",
        "4_Chapter, 23_Halakhah, 2_DH": "<b>ותגזר אומר וכו'.</b> וברישא (איוב כ\"ב, כ\"ז) כתיב: ונדריך תשלם.",
        "4_Chapter, 24_Halakhah, 0_DH": "<b>ואומ' השקיפה וכו'.</b> כלומר, המתוודה אומר, השקיפה וכו'.",
        "4_Chapter, 24_Halakhah, 1_DH": "<b>ממעון קדשך וגו'.</b> כלומר, מן השמים, וכמו שמפרש להלן.",
        "4_Chapter, 25_Halakhah, 0_DH": "<b>הכל בכלל וכו'.</b> כלומר, אפילו דברים שאינם חייבים במעשרות.",
        "4_Chapter, 27_Halakhah, 0_DH": "<b>לפי מתנות.</b> כלומר, הברכה היא לפי המתנה, וכל מה שהמתנה מרובה הברכה מרובה.",
        "4_Chapter, 28_Halakhah, 0_DH": "<b>ארץ עצמה.</b> כלומר, א\"י וחלוקתה לשבטים.",
        "4_Chapter, 28_Halakhah, 1_DH": "<b>שהמעשרות נותנין וכו'.</b> כלומר, בזכות מעשרות גשם וטל יורד לעולם, והטל נותן טעם ושומן וכח ההזנה (דיגון) בפירות."
    },
    "meta": "Chapter-Halakhah-DH",
    "work": "Brief Commentary on Maaser Sheni"
}