{
    "text": {
        "0_Chapter, 0_Halakhah, 0_DH": "<b>גרנן וכו'.</b> כלומר, של כל הפירות.",
        "0_Chapter, 0_Halakhah, 1_DH": "<b>הבאיש וכו'.</b> התחיל להתבשל.",
        "0_Chapter, 0_Halakhah, 2_DH": "<b>האלסרין.</b> מין אגוז (hazelnut) עיין בבה\"א.",
        "0_Chapter, 0_Halakhah, 3_DH": "<b>והאסטרובילין.</b> פירות ארז (בבלי ע\"ז י\"ד א').",
        "0_Chapter, 0_Halakhah, 4_DH": "<b>מגורה.</b> כלומר, הקליפה החיצונה, הקשה, שבה אגור הפרי.",
        "0_Chapter, 0_Halakhah, 5_DH": "<b>תפוחי נמילה וכו'</b> צ\"ל: [מי]נמילה (עיין בשנו\"ס), מילמילה, כלומר, תפוחי דבש. עיין בבה\"א.",
        "0_Chapter, 2_Halakhah, 0_DH": "<b>משיקרחו.</b> צ\"ל: עד שיקרחו (כהגהת המפרשים), כלומר, עד שיפלו שערותיהם, והיינו קרוב לזמן בשולם.",
        "0_Chapter, 3_Halakhah, 0_DH": "<b>הסיאה והאזוב וכו'.</b> עיין מ\"ש על המינים הללו בבה\"א שביעית פ\"ה שו' 33.",
        "0_Chapter, 3_Halakhah, 1_DH": "<b>משייבינו.</b> כלומר, משיפריחו ויביאו אביונות, עיין בבה\"א.",
        "0_Chapter, 3_Halakhah, 2_DH": "<b>וכל האובין וכו'.</b> מסתברת הגהת בעל ח\"ד שצ\"ל: וכל הא[ז]ובין [ה]אדומין וכו'.",
        "0_Chapter, 4_Halakhah, 0_DH": "<b>של שלישית.</b> כלומר, אם הבינו בשלישית חייבים במעשר עני, ולא במעשר שני.",
        "0_Chapter, 4_Halakhah, 1_DH": "<b>על האובין.</b> כנראה שצ\"ל: על האיבון (עיין בשנו\"ס), על הייבון, כלומר, אם הבינו (עיין לעיל שו' 13) בשלישית.",
        "0_Chapter, 4_Halakhah, 2_DH": "<b>מפקיץ וכו' ומשליק וכו'.</b> כלומר, שהיה מסיר את הפקס (מפקס) מן הקישואים והדלועים, ואת השלקוק מן האבטיחים, והכוונה לנטילת השער (או הקרום העליון) שלהם. עיין בבה\"א.",
        "0_Chapter, 5_Halakhah, 0_DH": "<b>תורמין וכו'.</b> מפני שבדעתו הדבר תלוי, ויכול לאוכלן בלי פיקוס ושילוק, ולפיכך אין כאן גמר מלאכה קבוע, ותורם אפילו לכתחילה לפני גמר מלאכה.",
        "0_Chapter, 5_Halakhah, 1_DH": "<b>צינוק לשלוק וכו'.</b> צ\"ל: צינוק לשוק (כגי' כי\"ע והירושלמי), כלומר, שעתיד לעשות את הירק אגודות קטנות לשוק. עיין בבה\"א.",
        "0_Chapter, 5_Halakhah, 2_DH": "<b>הפולטות וכו'.</b> כלומר, שבלים קשות שהמוץ דבוק להן ואינו נפרד על ידי הזרייה ברוח. עיין בבה\"א.",
        "0_Chapter, 5_Halakhah, 3_DH": "<b>ומחפורות וכו'.</b> כולן פסולת של תבואה היא, עיין בבה\"א.",
        "0_Chapter, 6_Halakhah, 0_DH": "<b>שולה וקופה וכו'.</b> כלומר, עד שלא שלה והעלה את החרצנים והזגים מתוך היין, וקפה אותם אם הם צפים למעלה.",
        "0_Chapter, 6_Halakhah, 1_DH": "<b>ומששילה וכו'.</b> כלומר, ששילה שלא מדעת הגזבר. וסוברת ברייתא זו שמרוח שלא מדעת הבעלים אינו טובל למעשרות, וממילא אינו פוטר אם נעשה בשל הקדש. עיין בבה\"א.",
        "0_Chapter, 6_Halakhah, 2_DH": "<b>לעוקה.</b> כלומר, לגומא שלפני בית הבד שהשמן יורד לתוכה.",
        "0_Chapter, 6_Halakhah, 3_DH": "<b>מן העקל.</b> עקל היא רשת עשויה מנצרים כמין כפיפה, וסוחטים בתוכה את השמן מן הגפת.",
        "0_Chapter, 6_Halakhah, 4_DH": "<b>ומן הממל.</b> כלומר, מתחת האבן המאונכת שמפרכים בה את הזיתין.",
        "0_Chapter, 6_Halakhah, 5_DH": "<b>ומבין הפסין.</b> כלומר, מן השמן שזב מבין הנסרים.",
        "0_Chapter, 6_Halakhah, 6_DH": "<b>לחמיתה וכו'.</b> כלומר, לקערה עגולה (חמיטה) ולקערה גדולה (תמחוי).",
        "0_Chapter, 6_Halakhah, 7_DH": "<b>בכלי וכו'.</b> כלומר, לא יקבל בכלי שמן הרבה, כדי לתת ממנו לחמיתה ולתמחוי, אלא מקבל בחמיתה עצמה. (הרש\"ס).",
        "0_Chapter, 7_Halakhah, 0_DH": "<b>היה אוכל וכו'.</b> כלומר, היה אוכל מן החמיתה (החמיטה) והתמחוי והותיר וכו' לא נטבל, משום שאין שבת טובלת בדבר שלא נגמרה מלאכתו. (הנ\"ל).",
        "0_Chapter, 7_Halakhah, 1_DH": "<b>לתוך אניגרון וכו'.</b> כלומר, לתוך יין מהול בציר ושמן οἰνόγαρον, מפני שהוא קבע, ואפילו לא קדשה עליו השבת נטבל.",
        "0_Chapter, 8_Halakhah, 0_DH": "<b>המקפה וכו'.</b> כלומר, המקפה יין בעריבה וכו' על מנת ליתנו לחמיתה מיד, דינו כמקפה בחמיתה עצמה, ואינו דומה לשמן (עיין לעיל שו' 30). עיין בבה\"א.",
        "0_Chapter, 8_Halakhah, 1_DH": "<b>מותר ליתן וכו'.</b> כלומר, מותר ליתן טבל שלא נקבע למעשר לתוך המיחם או האלפס השני, שהוא מערה לתוכו, מפני שכלי שני אינו מבשל. אבל אסור ליתן לתוך המיחם וכו' הראשון, שהוא מערה ממנו, מפני שהראשון היה על האש, ואש קובע למעשרות.",
        "0_Chapter, 9_Halakhah, 0_DH": "<b>הבדדין וכו'.</b> כלומר, פועלי בית הבד שנוטלים שמן מבד של בעה\"ב ומדליקין בו והולכים לבית הבד אחר של אותו בעה\"ב אין חוששים משום גזל, ואף אין בהדלקה עראית זו משום הנאת כילוי של טבל.",
        "0_Chapter, 10_Halakhah, 0_DH": "<b>ומעגיל במגורה.</b> כלומר, עושה עגולי דבלה בתוך מגורה.",
        "0_Chapter, 10_Halakhah, 1_DH": "<b>שהתחתונות וכו'.</b> כלומר, התאנים התחתונות ניהנות מן התאנים העליונות הדוחקות ולוחצות עליהן. ואם נשברה החבית בשעת הדישה, עדיין לא נגמרה מלאכה אפילו בחלק אחד מן הפירות. ועיין בבה\"א.",
        "1_Chapter, 0_Halakhah, 0_DH": "<b>אוכלין וכו'.</b> כלומר, אפילו בבתים ובחצרות, עד שמגיעים לאותו מקום של סוף מגמתם. ולפני כן אין חצר חבירו וביתו קובעים להם למעשרות.",
        "1_Chapter, 0_Halakhah, 1_DH": "<b>אם ייחד וכו'.</b> כלומר, אם בדעתם ללון בבית שייחד להם בעה\"ב חייבים. וייחוד מקום בלא לינה, וכן לינה בלי ייחוד מקום, אינם קובעים.",
        "1_Chapter, 0_Halakhah, 2_DH": "<b>אם לנין וכו'.</b> פירשו בירושלמי שחזקה שייחדו מקום לר' יהושע ולבני לווייתו.",
        "1_Chapter, 0_Halakhah, 3_DH": "<b>הגיעו למקום וכו'.</b> חוזר לרישא: אם לנין שם חייבין לעשר.",
        "1_Chapter, 0_Halakhah, 4_DH": "<b>שתי שעות וכו'.</b> כלומר, אפילו הגיעו למקום לינה בשתי שעות בבוקר, חייבין לעשר מיד.",
        "1_Chapter, 1_Halakhah, 0_DH": "<b>לא יאכל וכו'.</b> מפני שר' אליעזר סובר שתרומה קובעת אפילו בדבר שלא נגמרה מלאכתו למעשרות.",
        "1_Chapter, 1_Halakhah, 1_DH": "<b>בתורם שבלין וכו'.</b> מפני שעיקר גמר מלאכה לא נאמר אלא בגורן, יקב ויצהר בלבד, ואין תרומתו מועילה לעשות את הפירות הללו כגגמרה מלאכתן. ועיין בבה\"א.",
        "1_Chapter, 1_Halakhah, 2_DH": "<b>בכלכלה וכו'.</b> שהרי מיד שליקט כל צרכו נקבעה הכלכלה למעשרות (משנה פ\"א מ\"ה), ומכיוון שתרמה הרי כבר אינו יכול להוסיף עליה (שלא יערב טבל גמור עם פירות שהורמה תרומתן), ונמצא שתרימת הכלכלה היא היא שעושה אף גמר מלאכה למעשרות (ע\"פ הגר\"א בשנו\"א), ובדבר שנגמרה מלאכתו אף החכמים מודים שתרומה קובעת.",
        "1_Chapter, 1_Halakhah, 3_DH": "<b>מתיר.</b> ר' שמעון חולק על עצם הדין, וסובר שתרומה אינה קובעת אפילו בדבר שנגמרה מלאכתו (אם בדעתו להכניס את הפירות לביתו), וממילא מתיר אף בכלכלה.",
        "1_Chapter, 1_Halakhah, 4_DH": "<b>שלשה מעשרות וכו'.</b> כלומר, תרומה, מעשר ראשון ומע\"ש (או מעשר עני בשלישית ובששית).",
        "1_Chapter, 2_Halakhah, 0_DH": "<b>לא יאכל וכו'.</b> ר' מאיר סובר שמקח טובל בדבר שלא נגמרה מלאכתו. ועיין לעיל שו' 8 ואילך.",
        "1_Chapter, 2_Halakhah, 1_DH": "<b>ומעשרן דמיי.</b> מפני שבני אדם רגילים לעשר (כל הפירות, חוץ מדגן תירוש ויצהר, עיין לעיל שו' 9) את פירותיהם לפני שנגמרה מלאכתן.",
        "1_Chapter, 2_Halakhah, 2_DH": "<b>שאין צריכי' וכו'.</b> כגון זיתים וענבים לאכילה, דלאו בני גורן נינהו. וכולם מודים שמקח קובע בדבר שנגמרה מלאכתו.",
        "1_Chapter, 3_Halakhah, 0_DH": "<b>שאם לא מצא וכו'.</b> כלומר, אימתי אמרו (משנ' פ\"א מ\"ה) שגמר מלאכת הפירות קובעת דווקא במוליך לשוק על מנת למכור בכל פנים, אבל במוליך לשוק בתנאי ובכוונה למכור במחירים נוחים לו דווקא, דינו כמוליך לביתו ואין הפירות נקבעים בלי ראיית פני הבית.",
        "1_Chapter, 3_Halakhah, 1_DH": "<b>אוכל מהן וכו'.</b> כלומר, הלוקח ממנו, שהרי בענבים ועתיד לעשותן יין כ\"ע מודי שאין המקח קובע בהן (לעיל שו' 17).",
        "1_Chapter, 3_Halakhah, 2_DH": "<b>ומעשרן ודאי.</b> שהרי המוכר חשב להחזירן לגת אם לא ימצא לקוחות, וביין ובשמן כ\"ע מודי שאין מעשרין לפני גמר מלאכה.",
        "1_Chapter, 4_Halakhah, 0_DH": "<b>עריי וכו'.</b> תנא זה סובר שאין מתנה כמכר, ואינה קובעת, ואם רוצה לאכול אכילת קבע מעשר ודיי, שהרי אין בעה\"ב יודע כמה יאכל כדי שיעשר עליו ממקום אחר.",
        "1_Chapter, 4_Halakhah, 1_DH": "<b>אוכל וכו'.</b> כלומר, אם דעתו לחפות את הכלכלה אוכל ממנה עראי, ומעשרה דמאי, מפני שקבע לו מדה, וחוששים שמא עשר עליו ממקום אחר.",
        "1_Chapter, 4_Halakhah, 2_DH": "<b>בעם הארץ וכו'.</b> כלומר, שהנותן הוא עם הארץ.",
        "1_Chapter, 5_Halakhah, 0_DH": "<b>כלכלה זו וכו'.</b> המלה \"זו\" היא אשגרה מלעיל (שו' 22: זאת), ואינה בכי\"ע. וכאן מדברים בכלכלה סתם, ולפיכך חושש משום גזל עד שיראה לו, או שיפרש לו את מדת הכלכלה.",
        "1_Chapter, 5_Halakhah, 1_DH": "<b>בין כך וכו'.</b> כלומר, בין קבע לו מדה ובין לא קבע לו מדה מעשר על הפירות שלקט מפירות אחרים של בעה\"ב, מפני שהנותן בעין יפה נותן, וכוונתו היתה לתת לו כלכלה מלאה של חולין.",
        "1_Chapter, 5_Halakhah, 2_DH": "<b>במניין חייב וכו'.</b> שהרי יש כאן מקח, והוא משלם בעד התאנים במחיר הרשות שנתן למוכר למלא כריסו משלו. אבל הממלא כריסו פטור, מפני שלא נתן לו מדה, והרי הוא יכול לאכול יותר מעשרים תאנים שנתן לו, ומוכח שאין כאן מכר אלא מתנה, ולא נתכוין הנותן (שבקש ממנו עשרים תאנים) אלא להגס את דעתו של המקבל שיאכל בלי היסוסים. (ירושלמי).",
        "1_Chapter, 6_Halakhah, 0_DH": "<b>שלשה תאנים וכו'.</b> כלומר, שלש תאנים בבת אחת אינו עדיין צירוף לדעתו, ומקח אינו קובע בהן.",
        "1_Chapter, 6_Halakhah, 1_DH": "<b>מתרקב.</b> משלשה קבים.",
        "1_Chapter, 7_Halakhah, 0_DH": "<b>שפטורה וכו'.</b> כלומר, לחצר שאינה משתמרת, כמפורש בירושלמי.",
        "1_Chapter, 7_Halakhah, 1_DH": "<b>מוציאן וכו'.</b> אבל במקום החיוב אסור לאכול, אעפ\"י שהכניס לשם שלא בכוונה.",
        "1_Chapter, 8_Halakhah, 0_DH": "<b>בתוך ביתו וכו'.</b> כלומר, אוכל מהם עראי אפילו בתוך ביתו, מכיוון שהכניסן לבית דרך פטור (דרך הגג). אבל ברישא מדברים שהכניס לביתו מחצר שאינה משתמרת דרך חיוב (כגון דרך ד' אמות שלפני פתחו). ועיין בבה\"א.",
        "1_Chapter, 9_Halakhah, 0_DH": "<b>לחצר אחרת וכו'.</b> ברייתא קשה מאד, ורבו בה הנוסחאות. ובבה\"א שערנו שצ\"ל: והכניסן לחצר הבית (עיין בשנו\"ס ובבה\"א) וכו' (והמלה \"ושכח\" היא אשגרה). כלומר, כוונתו היתה להכניסן לגג מאחורי חצר הבית, ונמלך והעבירן דרך חצר הבית, כבר נתחייבו לדעת רבי, שהרי הכניס מדעת לחצר החייבת.",
        "1_Chapter, 9_Halakhah, 1_DH": "<b>המוציא וכו'.</b> כלומר, פועלים שעושים בשדה מלאכה כזו שלא התירה להם התורה לאכול משל בעה\"ב (עיין להלן), ובעה\"ב קצץ להם מזונות במדה, הרי אינו יכול לפרוע חובו בטבל, וצריך להאכילן חולין.",
        "1_Chapter, 9_Halakhah, 2_DH": "<b>אין רשאין וכו'.</b> כלומר, אם אין מאמינים לבעה\"ב. ועיין בבה\"א.",
        "1_Chapter, 9_Halakhah, 3_DH": "<b>בעין יפה וכו'.</b> כלומר, שלא קבע להם מדה כלל, הרי אין כאן לא פריעת חוב ולא מקח. ועיין בבה\"א.",
        "1_Chapter, 10_Halakhah, 0_DH": "<b>ותן לי בו וכו'.</b> כלומר, הנח לי ללקוט בו.",
        "1_Chapter, 10_Halakhah, 1_DH": "<b>אוכל ואין צריך וכו'.</b> בבה\"א שערנו שצ\"ל: אפלו א' (=אחת) צריך וכו', שהרי ביד המוכר ישנן הרבה תאנים.",
        "1_Chapter, 11_Halakhah, 0_DH": "<b>הלוקח וכו'.</b> כלומר, הנוטל גרוגרות ממקום שטיחת התאנים לייבוש, על מנת לאוכלן במקום אחר.",
        "1_Chapter, 11_Halakhah, 1_DH": "<b>לא יאכל וכו'.</b> מפני שאין אוכלים על המוקצה אלא במקומו, ומוכח שעדיין לא נגמרה מלאכת רוב התאנים, ועוד שהוא מחזיר את המותר.",
        "1_Chapter, 11_Halakhah, 2_DH": "<b>של חבירו וכו'.</b> כלומר, אפילו הוציא מן המוקצה לחצר, אין חצר חבירו קובעת לו.",
        "1_Chapter, 12_Halakhah, 0_DH": "<b>לא יאכלו וכו'.</b> שהרי אינם עובדים בפירות האילנות, ואין להם רשות לאכול בפירות מן התורה.",
        "1_Chapter, 12_Halakhah, 1_DH": "<b>אוכלין וכו'.</b> שאין כאן אלא מתנה בעלמא, עיין לעיל שו' 41.",
        "1_Chapter, 12_Halakhah, 2_DH": "<b>יש להם וכו'.</b> כלומר, מחמת תנאי, ודינם כמקח. ועיין בבה\"א.",
        "1_Chapter, 13_Halakhah, 0_DH": "<b>עודרין וכו'.</b> צ\"ל: אורין וכו', כלומר, מלקטים תאנים, וכאן הרי אוכלים מן התורה, כדין פועל במחובר בשעת גמר מלאכה.",
        "1_Chapter, 13_Halakhah, 1_DH": "<b>לא יספית וכו'.</b> כלומר, אעפ\"י שיש לו רשות לאכול, אבל אין לו רשות להטעימם במלח, כדי לגרור את התאבון.",
        "1_Chapter, 13_Halakhah, 2_DH": "<b>פתו וכו'.</b> מפני שעל ידי הפת אוכל הרבה (רש\"י).",
        "1_Chapter, 14_Halakhah, 0_DH": "<b>לנכש וכו'.</b> ובניכוש אינו אוכל מן התורה אפילו בבצלים שניכש (עיין בבה\"א), וכאן אינו אוכל אלא מחמת תנאי וקציצה, ודינו כמקח.",
        "1_Chapter, 14_Halakhah, 1_DH": "<b>קלח וכו'.</b> כלומר, שיש בו הרבה עלים.",
        "1_Chapter, 15_Halakhah, 0_DH": "<b>עוקרין וכו'.</b> כלומר, שעושין במחובר בשעת גמר מלאכה, ובתלוש לפני גמר מלאכה, הרי אוכלין מן התורה.",
        "1_Chapter, 16_Halakhah, 0_DH": "<b>כריכות וכו'.</b> כלומר, אלומות קטנות.",
        "1_Chapter, 16_Halakhah, 1_DH": "<b>וחייבות וכו'.</b> כלומר, אסורות משום טבל, ואם החזירן לבעלים חייבות במעשרות, שהרי לא היו הפקר מעולם.",
        "1_Chapter, 16_Halakhah, 2_DH": "<b>והאלומות וכו'.</b> כלומר, עומרים גדולים שאינם נדרסים, ואינם מתגלגלים ממקום למקום, ואין הבעלים מתייאשים מהם.",
        "1_Chapter, 16_Halakhah, 3_DH": "<b>עושה אותה וכו'.</b> צ\"ל: מוציא עליהן תרומה ומעשרות משל בעל הבית (כעין גי' כי\"ע, עיין בשנו\"ס), כלומר, מתוך הכלכלה עצמה. עיין בבה\"א.",
        "1_Chapter, 16_Halakhah, 4_DH": "<b>כיצד וכו'.</b> כלומר, כיצד הוא עושה, כשרואה שהפירות מתחילים להתקלקל, עושה אותה עליו דמים, ומפריש מתוך הכלכלה עצמה, וישלם לבעלים דמי טבל.",
        "1_Chapter, 17_Halakhah, 0_DH": "<b>קציצות וכו'.</b> כלומר, מצא תאנים קצוצות ששוטחים אותן לייבשן, לא יהא קוצץ מהן ומהלך בהן, מפני החשד שלא יחשדו בו שקצץ מן התאנה והתרחק ממנה שלא יתפס כגנב, אלא אוכל במקומו.",
        "1_Chapter, 18_Halakhah, 0_DH": "<b>בורר ואוכל וכו'.</b> כלומר, בורר את היבש ומחזיר את הלח למוקצה, ובורר ומניח על השלחן שבראש גגו, והרי כולם מודים שאוכלים על המוקצה במקומו. ועיין בבה\"א.",
        "1_Chapter, 18_Halakhah, 1_DH": "<b>עריי בחצר.</b> כנראה שר\"ש בן אלעזר סובר שחצר קובעת אפילו בדבר שלא נגמרה מלאכתו. ועיין בבה\"א.",
        "1_Chapter, 19_Halakhah, 0_DH": "<b>פקיעי עמיר וכו'.</b> כלומר, לעולם מאכיל לבהמתו פקיעין (כלומר, זירים מחוברים זה בזה) של תלתן, מפני שאינה נטבלת עד שתיעשה חבילה, עיין בבה\"א.",
        "1_Chapter, 19_Halakhah, 1_DH": "<b>שאחד פותח וכו'.</b> כלומר, זו היא חצר שאינה משתמרת, ואינה קובעת למעשרות.",
        "1_Chapter, 19_Halakhah, 2_DH": "<b>הגגות פטורין וכו'.</b> כלומר, הגגות הפטורין, אעפ\"י שהם בתוך החצר המשתמרת, מותר להעביר את הפירות דרך החצר ולהעלם לראש הגג, ואינם נקבעים, וכר' יוסי בר' יהודה לעיל ה\"י, שו' 38–39.",
        "1_Chapter, 19_Halakhah, 3_DH": "<b>האוריות.</b> כלומר, מחסני תבואה, אוצרות.",
        "1_Chapter, 20_Halakhah, 0_DH": "<b>הפנימית וכו'.</b> מפני שהוא דר בה.",
        "1_Chapter, 21_Halakhah, 0_DH": "<b>אוכל כדרכו וכו'.</b> כנראה, שצ\"ל: לוקט (כגי' כי\"ע) כדרכו, והיינו שבדעתו ללקוט את הכל, וכל זמן שעסוק בלקיטה, עדיין לא נגמרה מלאכת התאנים. ועיין בבה\"א.",
        "1_Chapter, 21_Halakhah, 1_DH": "<b>על השלחן וכו'.</b> כלומר, בביתו, ושלחן בביתו עושה אכילת קבע, ואסור אפילו בפירות שלא נגמרו מלאכתן, עיין בבה\"א.",
        "1_Chapter, 21_Halakhah, 2_DH": "<b>כאלו כולו וכו'.</b> פירשו בירושלמי שרבי סובר ששרשי אילן חיים זה מזה, ואפילו השרשים של חו\"ל יונקים משרשי א\"י, ודינו כאילו כולו נטוע בא\"י. ועיין בבה\"א.",
        "1_Chapter, 21_Halakhah, 3_DH": "<b>חצר וכו' חצר וכו'.</b> צ\"ל: הצד וכו' הצד וכו', כגי' הירושלמי.",
        "2_Chapter, 0_Halakhah, 0_DH": "<b>המהבהב וכו'.</b> כלומר, המהבהב את השבלים באור, כדי שיהיו מעין קלי, נטבלו מפני שאש טובל.",
        "2_Chapter, 1_Halakhah, 0_DH": "<b>תינוקות וכו'.</b> ויש להם מחשבה במקום שהמעשה שלהם מוכיח על מחשבתם, ולפיכך אם מוכח שהכינו לשבת, ההכנה לכבוד שבת טובלת.",
        "2_Chapter, 1_Halakhah, 1_DH": "<b>שחורות וכו'.</b> כלומר, שנתחלף מקומן, ומצאו שחורות במקום לבנות ולבנות במקום שחורות, אסורות משום ספק, שהרי ספק מוכן לשבת טובל. ועיין בבה\"א.",
        "2_Chapter, 1_Halakhah, 2_DH": "<b>הלל עצמו וכו'.</b> כלומר, וחביריו חלוקים עליו (רש\"י).",
        "2_Chapter, 2_Halakhah, 0_DH": "<b>כלכלה וכו'.</b> כלומר, כלכלת שבת, ואעפ\"י שלא ליקטה לעצמו, אלא לשלח לחבירו, נטבלה. ועיין בבה\"א.",
        "2_Chapter, 4_Halakhah, 0_DH": "<b>סוכי תאנה וכו'.</b> כלומר, ענפי תאנה וכפות תמרים.",
        "2_Chapter, 4_Halakhah, 1_DH": "<b>פטורין.</b> מפני שאפשר שהתינוקות הכניסום על מנת לשחק בהם (ולא לאכילה), ואין המעשה מוכיח על המחשבה. ומעשה הפועלים (ומחשבתם) אינו מחייב את בעה\"ב. ועיין בבה\"א.",
        "2_Chapter, 4_Halakhah, 2_DH": "<b>מלילות וכו'.</b> כלומר, שמשפשף את השבולים ואוכל את הזרעונים כמו שהם, והוי ליה כמכניס אגוזים בקליפותיהם, וכבר נגמרה מלאכתן.",
        "2_Chapter, 5_Halakhah, 0_DH": "<b>שלש חייב.</b> מפני ששלש עושות גורן בשעורים.",
        "2_Chapter, 6_Halakhah, 0_DH": "<b>אע\"פ שמחזירן וכו'.</b> צ\"ל: אע\"פ שאין מחזירן וכו', כגי' כי\"ע. וברייתא זו מבארת את משנתנו (פ\"ד מ\"ג): ר' אליעזר אומר מן המעטן הטהור חייב, ומן הטמא פטור, מפני שהוא מחזיר את המותר. כלומר, אם נטל בסתם ידים (שהן בחזקת מסואבות) זיתים מן המעטן הטהור נטבלו מפני שאינו יכול להחזיר את המותר, שהרי נטמאו הזיתים, ולא יחזיר זיתים טמאים למעטן טהור. וחכמים חולקים עליו, ואמרו לפניו שיכול להחזירן למעטן אחר. ועיין בבה\"א.",
        "2_Chapter, 6_Halakhah, 1_DH": "<b>כסבר וכו'.</b> כוסבר הוא גד שבמקרא (coriander), ועיקרו לזרע שבו, אבל אם חשב עליה אח\"כ לירק, באה במחשבת ירק, ומתעשרת זרע וירק.",
        "2_Chapter, 6_Halakhah, 2_DH": "<b>נהגו בירקות וכו'.</b> צ\"ל: נהגו בירקו (כגי' הירושלמי), כלומר, נהגו בירקו של חרדל היתר, אפילו אם זרעו לירק, מפני שעיקרו לזרע, ובטלה דעתו אצל כל אדם. עיין בבה\"א",
        "2_Chapter, 6_Halakhah, 3_DH": "<b>המטליא וכו'.</b> פירשו בבבלי שהיא תרכובת של זרע כרפס וזרע פשתן וזרע תלתן שנשרו יחד",
        "2_Chapter, 6_Halakhah, 4_DH": "<b>כשהוא תורם וכו'.</b> במשנתנו ספ\"ד: הצלף מתעשר תמרות ואביונות וקפרס, ומשלימה התוספתא שאין תורמין מאחד על השני.",
        "2_Chapter, 7_Halakhah, 0_DH": "<b>ואטונין והוצני וכו'.</b> כלומר, זיתים מן המעטן (עטינין) שעדיין אין כיוצא בהן נמכרים בשוק, ופשתן שעדיין לא נכתש ולא נשרה.",
        "2_Chapter, 7_Halakhah, 1_DH": "<b>מעשרן וכו'.</b> כלומר, המקבל מעשרן וודאי, מפני שרוב בני אדם שולחים אותם טבלים, וממילא פטור המשלח מלעשרן, שהרי אינו מוציאן מידי מעשרות, והמקבל יעשרן.",
        "2_Chapter, 7_Halakhah, 2_DH": "<b>ככל הפירות וכו'.</b> וחייב המשלח לעשרן, מפני שהמקבל לא יעשרן אלא דמאי (ולא יתרום, ויעכב את המעשרות לעצמו, כדין דמאי), ונמצא מוציאן מידי מעשרות.",
        "2_Chapter, 8_Halakhah, 0_DH": "<b>בחזקתן וכו'.</b> כלומר, כמו שהיו, ואינו חושש לא לתוספת הגידולים ולא לספיחי שביעית.",
        "2_Chapter, 8_Halakhah, 1_DH": "<b>בחזקתן וכו'.</b> כלעיל, והטעם הוא, מפני שאינו רוצה בהשרשתם, אבל עלו מידי טומאתם, משום שהתורה ריבתה בטהרת זרעים, כמבואר בירושלמי.",
        "2_Chapter, 9_Halakhah, 0_DH": "<b>בורר גסה וכו'.</b> כלומר, אם הוא בורר מתוך גומת הלוף את המבושל, מבושל, ומניח ומשאיר שם את הדקים והקטנים, הדין הוא שאם ברר לתוך ידו פטור ואוכלן עראי, אבל אם ברר והניחם על הארץ, או שברר לתוך כלי נטבלו.",
        "2_Chapter, 10_Halakhah, 0_DH": "<b>שנים ושלשה וכו'.</b> כלומר, אם הפקיר סתם, יכול לחזור בו בתוך שלשת ימים הראשונים, וממילא חייב במעשרות אם חזר בו. וזו היא תקנת חכמים, עיין בבה\"א.",
        "2_Chapter, 10_Halakhah, 1_DH": "<b>יום אחד וכו'.</b> כלומר, אם הפקיר לזמן, ומילתא דלא שכיחה לא גזרו בה.",
        "2_Chapter, 10_Halakhah, 2_DH": "<b>בינו לבין אחר וכו'.</b> כלומר, בין הוא בין אחר.",
        "2_Chapter, 10_Halakhah, 3_DH": "<b>מי שזכה וכו'.</b> כלומר, משזכה.",
        "2_Chapter, 11_Halakhah, 0_DH": "<b>וקושר וכו'.</b> ואינו חושש שמא הפקירו לאדם גרידא, ולא לבהמה.",
        "2_Chapter, 11_Halakhah, 1_DH": "<b>לקט וכו'.</b> ואפילו הוא עני, שהרי גוזל את שאר העניים, אבל משעקר, וכבר זכה, יכול להשליך לפני בהמתו.",
        "2_Chapter, 11_Halakhah, 2_DH": "<b>אסיפת תאנים.</b> כלומר, עונת סייפי התאנים, כשכבר נאספו הקייצות.",
        "2_Chapter, 12_Halakhah, 0_DH": "<b>להוציא ממנו וכו'.</b> כלומר, אפילו לקח על מנת להוציא חטים שנשארו בתבן פטור, מפני שהמוכר מכרו כתבן, והחטים בטלות לגבי התבן, והן הפקר.",
        "2_Chapter, 12_Halakhah, 1_DH": "<b>חטים וכו'.</b> מפני חייו של הלוקח.",
        "2_Chapter, 12_Halakhah, 2_DH": "<b>לאופות לו וכו'.</b> צ\"ל: לאפות לה וכו' שקוצה לה (עיין בשנו\"ס) וכו'. כלומר, לא ימציא לשכינתו תבשיל ועיסה אלא אם יודע שהיא עושה בטהרה, ומחמת גרם טומאה אתינן עלה.",
        "2_Chapter, 12_Halakhah, 3_DH": "<b>וכן בן לוי.</b> וכן לא יתן מעשרות לבן לוי אלא אם כן יודע שהוא עושה בטהרה. עיין בבה\"א.",
        "2_Chapter, 12_Halakhah, 4_DH": "<b>הרי שנתמנו לו וכו'.</b> כלומר, חבר שנתמנו לו אריסין (כגון שירש או קנה שדה ואריסין בתוכה), שהרי החבר לא יוריד לכתחילה אריסין ע\"ה לתוך שדהו.",
        "2_Chapter, 12_Halakhah, 5_DH": "<b>מפריש וכו'.</b> כלומר, כשמתקן את חלק האריס, מפריש זיתים טהורים ושמן טהור כנגד העישור של האריס ואומר (כצ\"ל במקום: ואם אמ') מה שזיתים האילו של האריס ראויים לעשות שמן מעשרן בדרום השמן שהפריש מביתו. והוא מפריש מן הזיתים על הזיתים ומן השמן על השמן. עיין בבה\"א.",
        "2_Chapter, 13_Halakhah, 0_DH": "<b>פטור.</b> צ\"ל חייב (עיין בשנו\"ס), שהרי נתחייבו ברשותו.",
        "2_Chapter, 13_Halakhah, 1_DH": "<b>חייב.</b> מלה זו באה מן הגליון כתיקון לשו' 47 (עיין מש\"ש), ונכנסה שלא במקומה, וצריך למוחקה. ועיין בשנו\"ס.",
        "2_Chapter, 13_Halakhah, 2_DH": "<b>לקצור וכו'.</b> כלומר, שאינו קונה אלא לכשיקצרנה, ונמצא שלא קנה אלא בתלוש, ואין כאן תוספת גידולים.",
        "2_Chapter, 14_Halakhah, 0_DH": "<b>בעל בכי.</b> שם מקום (Baalbek), ומפרשת התוספתא את סימניו, כדי שידעו למה התכוונה משנתנו.",
        "2_Chapter, 14_Halakhah, 1_DH": "<b>דור אחד וכו'.</b> כלומר, שורה אחת מקיפה את העמוד הפנימי, ואינו עשוי פרקים, פרקים.",
        "2_Chapter, 14_Halakhah, 2_DH": "<b>של רכפה.</b> שם מקום בחו\"ל.",
        "2_Chapter, 14_Halakhah, 3_DH": "<b>עוקצן.</b> צ\"ל: עוקצו, עיין בשנו\"ס.",
        "2_Chapter, 14_Halakhah, 4_DH": "<b>אלגוסין וכו'.</b> צ\"ל: אילו גסין וכו' (כגי' כי\"ע), כלומר, אילו הגריסין הגסין המרובעין.",
        "2_Chapter, 14_Halakhah, 5_DH": "<b>צרור.</b> כנראה שכן קראו לחלק הקשה של העדשה.",
        "2_Chapter, 14_Halakhah, 6_DH": "<b>הקלקס וכו'.</b> לא נתברר לי טיבו. ועיין בבה\"א.",
        "2_Chapter, 15_Halakhah, 0_DH": "<b>הקנטין וכו'.</b> עיין בבה\"א.",
        "2_Chapter, 15_Halakhah, 1_DH": "<b>שאין כיוצא בהן וכו'.</b> ולפיכך נתנו בהם סימנים, כדי שידעו לאילו מינים התכוונה משנתנו. ועיין בבה\"א.",
        "2_Chapter, 15_Halakhah, 2_DH": "<b>האלרסין וכו'.</b> עיין לעיל פ\"א שו' 6 ובבה\"א שם.",
        "2_Chapter, 15_Halakhah, 3_DH": "<b>שכיוצא בהן וכו'.</b> והרי מכירים אותם, ויודעים במה דברה משנתנו.",
        "2_Chapter, 15_Halakhah, 4_DH": "<b>ושאר זרעוני גנה.</b> ליתא בד. ועיין בבה\"א.",
        "2_Chapter, 15_Halakhah, 5_DH": "<b>אסטיס ובקיא.</b> אסטיס היא isatis, ומשתמשים בו לצבע, עיין לעיל שביעית פ\"ה שו' 15. וביקיא היא vicia, מין כרשינין."
    },
    "meta": "Chapter-Halakhah-DH",
    "work": "Brief Commentary on Maasrot"
}