{
    "work": "Ibn Ezra on Ezra", 
    "text": {
        "1": {
            "28": {
                "0": "נבו - שם איש, וכן: מגביש ועילם וחרים. ויתכן שהוא נבו ובעל מעון וכן לוד וחדיד ואונו חסר וי\"ו וכן הוא וחדיד, משלשתם יצאו בני ירחו, הוא הידוע."
            }, 
            "60": {
                "1": "מבנות - הטעם: אחת מבנותיו. וכן: ויקבר בערי הגלעד.", 
                "0": "ויקרא על שמם - על שם הבנות שהם מזרע ברזילי, קרא את שם עצמו ברזילי. "
            }, 
            "61": {
                "0": "אלה, ולא נמצאו - יש אומרים: שהוא דבק עם כתבם, כי המלה מחברת מן האחדים כדרך תקראנה מלחמה. והנכון בעיני: שהוא דבק עם המתיחשים והם בני ידעיה הנזכרים למעלה ולא נמצאו בכתב יחוסם, על כן הוסרו מן הכהונה כי מלת ויגואלו מן הכהונה, מלשון לחם מגואל. והטעם: נמאסו. ויש אומרים:כי האל\"ף תחת העי\"ן."
            }, 
            "62": {
                "1": "הקדש הקדשים - הם התרומות. ", 
                "0": "התרשתא - יש אומרים: שנקרא כן, בעבור שהותר לו שתיית יין של עכו\"ם, והטעם התיר שתא. ויתכן: שהוא שם תפארת וגדולה בלשון כשדים, כעניין שר או פחה והוא הנכון. ", 
                "2": "עד עמוד כהן לאורים ותומים - האורים שעשה משה נגנזו ולא נעשו עוד אחרים תחתם. ופירוש עד עמוד כהן - הראוי לאורים ולתומים."
            }, 
            "63": {
                "0": "כל, כאחד - כאשר היו הקהל מספר אחד בכללם כך וכך."
            }, 
            "64": {
                "0": "מלבד - ולהם משוררים ומשוררות להלל לה'."
            }, 
            "67": {
                "1": "לבית ה' - הלמ\"ד כטעם בעבור. ", 
                "0": "ומראשי - ממקצתם ולא כולם. ", 
                "2": "על מכונו - על היסוד שהיה שם בתחילה מוכן."
            }, 
            "68": {
                "1": "דרכמונים - דינרי זהב. ", 
                "0": "ככוחם - כנגד הקהל ידבר, כי לא נתנו האבות רק שתי רבוא וכסף שנים אלפים ומאתים, כי כן מפורש במספר השני ובאמרו שש רבואות בכלל אחד, רצה לומר בין הקהל ובין ראשי האבות ושארים המתנדבים ממלכות כורש. ", 
                "3": "מנים - משקלים וחבירו המנה יהיה ותרגום שבעה שקלים שבעה מנים.", 
                "2": "רבואות - האל\"ף תחת הכפל וכן: בזאו נהרים. "
            }, 
            "69": {
                "0": "וישבו השוערים - שומרי השערים להלל השם."
            }, 
            "24": {
                "0": "קרית ערים - היא יערים. וכן הפירוש בני קרית יערים, בני כפירה, בני בארות, כך וכך."
            }, 
            "25": {
                "0": "בני הרמה - בני גבע טעמו כך וכך."
            }, 
            "22": {
                "0": "אנשי ענתות - כתוב עליהם כה אמר ה' אל אנשי ענתות הבחורים ימותו בחרב בניהם ובנותיהם ימותו ברעב ושארית לא תהיה להם, כי אביא רעה אל אנשי ענתות שנת פקדתם. אכן מהקבלה ידענו ששבו לאל טרם יום הפקידה ובטלה הגזירה מעליהם ונשארו מהם קכ\"ח."
            }, 
            "49": {
                "0": "מעונים ונפוסים - שמות בני אדם."
            }, 
            "45": {
                "0": "שמלי - הכתיב ושלמי קרי, כי נקרא בשני שמות."
            }, 
            "42": {
                "0": "הנתינים - הם ראשי גבעון ובנותיה ויהושע נתנם לבית אלהיו, ועל כן נקראו נתינים אע\"פ שנאמר אחרי כן ומן הנתינים שנתן דוד והשרים לעבודת הלוים, כי הטעם קיים הנתינה, או נקראו מן היום ההוא נתינים כי מקודם היו נקראים גבעונים."
            }, 
            "41": {
                "0": "בני השוערים - שומרי השערים, הם בני אסף."
            }, 
            "1": {
                "1": "מרדכי בלשן - הוא מרדכי היהודי רק בלשן. יתכן שהוא איש אחר והוא חסר וי\"ו כאדם שת אנוש. ", 
                "0": "אשר באו, ישוע - הוא יהושע הכהן הגדול. ", 
                "2": "מספר - השני בפסוק הוא שם חשבון והראשון שם איש."
            }, 
            "0": {
                "0": "בני המדינה - היא מדינת בבל."
            }, 
            "5": {
                "0": "פחת מואב - הוא ראש לישוע וליואב בנים שנולדו לאלה הנזכרים. ויתכן, להיות ישוע ויואב קדומים לפחת מואב."
            }, 
            "8": {
                "0": "זכי - כתוב וק' זכי נקרא בב' לשונות. וכן: בני אטר ליחזקיה, שנולדו ליחזקיה רק אטר הוא הראש, או חזקיה הראש ואטר בנו הוא והוא הנכון."
            }, 
            "39": {
                "0": "בני ישוע וקדמיאל - הם נולדו לבני הודויה, כי הפועל האמתי הוא אחרון כאשר אמרתי."
            }, 
            "58": {
                "1": "ולא יכלו להגיד בית אבותם וזרעם - הם נקראו אסופים שנאספו מן השוק, כי לא הכירו אב ואם ולא נודע אם מישראל הם.", 
                "0": "תל מלח תל חרשא - מקומות שנים. "
            }, 
            "54": {
                "0": "בני הסופרת - יתכן שהוא שם תואר לאשה, או פועלת, בגלל ה\"א הדעת."
            }, 
            "31": {
                "0": "חרים - אחד הוא."
            }, 
            "56": {
                "0": "פוכרת הצביים - לא ידענו אם זה שם אשה."
            }
        }, 
        "0": {
            "10": {
                "0": "העלות הגולה - שם הפעל."
            }, 
            "1": {
                "1": "אלהי השמים - ולא אמר אלהי הארץ כי כבר נתנה לבני אדם. וכן הוא אומר: כל ממלכות הארץ נתן לי ה'. ", 
                "0": "כה - שלשה הפסוקים האלה הם דבקים, כי הוא היה המכתב. ", 
                "3": "ביהודה - בארץ יהודה.", 
                "2": "פקד - לשון פקיד וטעמו נתן הפקידות עלי. "
            }, 
            "0": {
                "1": "ובשנת - מלת בשנת דבקה במלת אחת כי כל שם מספר ושם דבר שנים, רק להורות באיזה זמן ממספר האחדים היה כן יתמך הדבר לאחד מהמספרים, כאשר מצאנו בשנת שלש בשנת שבע גם כן המספרים דבקים בדברים, להודיע ולהורות מהם מה הם הדברים כאמרנו, שני אנשים שלשת הנפת ארבעת ימים שמונת הבקר ופי' בשנת אחת למלכו על בבל, כי מקדם היה מלך פרס ומלת אחת אמרו המדקדקים שהיא חסרת דל\"ת אחדת ואותיות העקר שהם דג\"ז קט\"ף ע\"ץ חס\"ד אינם נגרעים לעולם זולתי הכפולים המדומים מהעי\"ן והלמ\"ד. והנכון להיות אחד לזכר ואחת לנקבה שתי לשונות בענין אחד ושנים שרשים וכן אחד עשר ועשתי עשר בענין אחד: ", 
                "0": "משית רוח בן בטוח, שוכן בלבב ברי מחשב, הוא יורני לשכיל סודות, קנין שכל מנהו בהיר, מואס חמוץ שונא יהיר, חלקי עזרא סופר מהיר.", 
                "3": "לכלות - לעת כלות דבר השם שיצא מפי ירמיהו שיפקדם לפי מלאת למלכות בבל שבעים שנה, ויוציאם מעבדות, כי כן כתוב בדברי הימים ויהיו לו ולבניו לעבדים עד מלוך מלכות פרס, כי בשנת אחת לכורש היו נ\"ב לחרבות ירושלים ובטלה העבודה, עד רצתה הארץ את שבתותיה ובשנת ב' לדריוש נשלמו ע' שנה לחרבת עיר הקדש, כי כן כתוב: אשר זעמת זה ע' שנה. ", 
                "2": "לכורש - יש אומרים: שהמלה נהפכת מן וכשר הדבר כי כבר כנהו בשמו הנביא ישעיהו על הכשרון שיעשה עם ישראל, וזהו שאמר: הוא יבנה עירי וגלותי ישלח. ", 
                "5": "וגם במכתב - נחתם עם טבעתו.", 
                "4": "העיר ה' את רוחו - לבנות עירו."
            }, 
            "3": {
                "1": "ינשאוהו - יתנו לו משאות ומתנות, או ינשאוהו ירימוהו מענין רם ונשא, כי העני בשפל והוא הנכון. ", 
                "0": "וכל הנשאר - שהוא דל ואין ידו משגת ממון לעלות. ", 
                "2": "עם הנדבה - שינשאוהו עם הנדבות אחרות שיתנדבו."
            }, 
            "2": {
                "1": "וי\"ו ויעל – הוא הנכנס בתחלת ענין. וכן: ויהי בימי שפוט השופטים ואיננו לצורך.", 
                "0": "יהי אלהיו - טעמו שהשם היה עמו ונתן לו יכולת ממון. ", 
                "2": "אשר בירושלם - דבק עם בית ה'."
            }, 
            "5": {
                "1": "ובבהמה - לרכוב. ", 
                "0": "וכל, חזקו - ביד הנכשלים והדלים צאן ובקר. ", 
                "3": "לבד על כל התנדב - פירושו: הכסף והזהב ושאר המתנות נתנו לבד, על כל אשר התנדבו מנדבות.", 
                "2": "במגדנות - יתכן מן מגדנים. "
            }, 
            "4": {
                "1": "לכל העיר - חסר מלת אשר.", 
                "0": "ויקומו, ליהודה ובנימין - כי ירושלים בחלק יהודה והבית בחלק בנימין. "
            }, 
            "7": {
                "1": "ויספרם - נתנם במספר. ", 
                "0": "הגזבר - ממונה על גנזי המלך וטעמו פקיד. ", 
                "2": "לששבצר - הוא זרובבל ונקרא כן בלשון כשדים."
            }, 
            "6": {
                "0": "ויתנם בבית אלהיו - דבק עם נבוכדנצר."
            }, 
            "9": {
                "1": "משנים - לכפורי זהב. ", 
                "0": "כפורי - מזרקים לקבל דם הקרבנות. ", 
                "2": "ועשרה כלים אחרים - שאינם נזכרים בשמם אלף והזכיר פרטיהם שהם בכללם אלפים וארבע מאות ותשעים ותשעה. ולפי דעתי: כן הוא הפרטים שהם אלפים ותצ\"ט בכללם הם הכלים הגדולים, ואחרי כן כלל אותם בין גדולים וקטנים שהם חמשת אלפים וארבע מאות, וכן כתוב בדברי הימים: וכל כלי בית האלהים הגדולים והקטנים ואוצרות בית המלך הכל הביא בבל."
            }, 
            "8": {
                "1": "אגרטלי - המלה חמישית או הא' נוסף ופירושו גביעים. מחלפים. סכינים והוא מענין כליל יחלוף, בני חלוף, שטעמם כריתה.", 
                "0": "אגרטלי - מזרקים, ופירושו בירושלמי: למה נקרא שמם אגרטלי? שאוגרים שם דם הטלה, של\"א מ\"ן הספ\"ר. "
            }
        }, 
        "3": {
            "11": {
                "1": "יחיטו - מן חוט השני, ופירושו ישימו חוט על היסודות לבנות, כטעם קו המדה או הוא מענין תרגום: ויתפרו עלה תאנה, וחטיטו ויחיטה כטעם קשר וחבור והפי' הראשון הוא הקרוב:", 
                "0": "ואושיא - יסודות ותרגום ונהרסו יסודותיה ויתגלון אושיה וכן: נפלו אשיותיה. "
            }, 
            "10": {
                "0": "פרשגן - כטעם פתשגן הכתב שתי לשונות זה אומר בכה וזה אומר בכה, ופירוש המלה פשר וביאור."
            }, 
            "13": {
                "1": "וערות מלכא - כמו את ערות הארץ, והטעם גנות. ", 
                "0": "כען, מלח היכלא - מענין כעשן נמלחו, ארץ מלחה לא תשב, וטעם הארץ ענין בטול ומניעות דבר. ", 
                "2": "ואריך - תרגום וייחל עוד ואוריך עוד ופירש הפסוק כן הוא, ביטול ההיכל בטלנו וערות המלך וגנותו לא נוחיל לראות."
            }, 
            "12": {
                "1": "מנדה בלו והלך - שמות למס המלך, ופירושם כדרך סברתי מנדה - מן הרכוש ובלו - מס המדינות והלך - מכס ההולכים דרך המלך. ", 
                "0": "כען, דך - כתרגום הלזה דכי.", 
                "2": "ואפתום מלכין תהנזק - תוצאות המלך ותועלותם."
            }, 
            "15": {
                "0": "חלק בעבר נהרא לא איתי לך - שימרדו בו העמים הנזכרים אם יצום לבנות ירושלים או חלק, אין לך בעבר הנהר שהם ישראל יקחו הכל בחזקה."
            }, 
            "14": {
                "0": "ואשתדור - תרגום הנה שלחתי את הגדי הזה שדרית מתנות השלוחים היו עושים בקרבה לעוזרים אותם, עלילות כמו הוה משתדר להצלותיה."
            }, 
            "16": {
                "1": "וכעת - חסר נו\"ן ופירש: ואל שאר עבר נהרא ואל כענת שלום.", 
                "0": "פתגמא, על רחום - כמו אל רחום, והוא משרת במקום חמשה. "
            }, 
            "23": {
                "0": "דריוש - הוא אחשורוש."
            }, 
            "20": {
                "0": "אלך - כמו אלין."
            }, 
            "1": {
                "1": "לא לכם ולנו - טעמו שתתערבו עמנו לבנות בית אלהינו.", 
                "0": "ולא אנחנו - קרי בוי\"ו וכתיב באל\"ף, ופירש ולא אנחנו זובחים לזולתו. "
            }, 
            "3": {
                "0": "ומבלהים - כתיב מן בלהות אתנך, ומבהלים קרי, לנטות אחרי רבים בשורש בהל בלה, כי מעט הם, רק הענין אחד."
            }, 
            "2": {
                "0": "כי אנחנו יחד - רמז לכל קהל ישראל."
            }, 
            "5": {
                "1": "כתבו שטנה - מן שטן, והטעם לסטון אותם.", 
                "0": "ובמלכות אחשורוש - הוא המכונה ארתחשסתא בלשון פרסי. "
            }, 
            "4": {
                "0": "וסוכרים - הסמ\"ך תחת שי\"ן."
            }, 
            "7": {
                "1": "כנמא - כאשר נאמר וזה מאמר הסופר ומסדרים הספר וטעמו כאשר נאמר, כן היתה האגרת ששלחו הנזכרים, או כנמא כטעם עתה.", 
                "0": "בעל טעם - מן טעמו וראו, והנה רחום בעל טעם – עצה. "
            }, 
            "6": {
                "1": "על ארתחששתא - כמו אל.", 
                "0": "כתב בשלם - כמו בשלום. ", 
                "3": "וכתב הנשתון - צורות האותיות תקראנה בלשוננו, והעד אל היהודים ככתבם, או כתב זה הספר הנשתון השוה בכתיבה ובלשון ארמית. ויש אומרים: שהטעם חותם והוא הנכון.", 
                "2": "כנותיו - חביריו או רעיו. "
            }, 
            "9": {
                "0": "וכענת - יש אומרים: שהוא שם אומה. ויתכן שהמלה מן עת, אך הראשון הוא הקרוב."
            }, 
            "8": {
                "1": "שושנכיא - מן שושן. ", 
                "0": "דיניא ואפרסתכיא טרפליא - שם אומות ידועים אצלם. ויתכן להיות ארכוי מן וארך ואכד וכלנה. ", 
                "2": "ועלמיא - מן עילם."
            }, 
            "21": {
                "0": "וזהירין - מן והזהרת אתהם ופירושו לעשות שגגה היו מוזהרים והטעם: הזהרו שלא תשגו."
            }
        }, 
        "2": {
            "11": {
                "0": "ביסדו - דבק עם זה הבית ופירש: אשר ראו בעיניהם הבית הראשון בעת יסדו בית שני, היו בוכים."
            }, 
            "10": {
                "0": "הוסד - שם הפועל."
            }, 
            "1": {
                "1": "בן שאלתיאל - לא אביו היה רק שאלתיאל דודו טפחו, על כן נקרא בנו וכן כתוב בדברי הימים: ובני יכניה אסיר שאלתיאל בנו ומלכירה ופדיה ובני פדיה זרובבל ושמעי וכן נקראו בני מרב בת שאול בני מיכל, כי היא טפחתם.", 
                "0": "ויקם, וזרובבל - נקרא כן, בעבור בני ציון שהם שרויין בבבל. "
            }, 
            "0": {
                "1": "כאיש אחד - פירוש אסיפת העם היתה במהרה, כאסיפת איש אחד.", 
                "0": "ויגע.נ- קראו כל ימי הלבנה חדש, בעבור התחדשה כל ט\"ו ימים. "
            }, 
            "3": {
                "1": "פירוש ביומו - הראוי לדבר וכן מדי חדש בחדשו דבק עם מדי, כי הוא כטעם עת וזמן.", 
                "0": "ביומו - הוא דבק עם דבר יום. "
            }, 
            "2": {
                "1": "ויעלו - המעלה אחד והוא יהושע הכהן שהקריב בתחלה הקרבנות ואמר: ויעלו כי אחיו עזרוהו: ", 
                "0": "ויכינו, כי באימה - בעבור אימה עליהם, הכינו מזבח לאל שיעזרם. ", 
                "2": "עולות לבקר - פירוש עולות הראוים לבקר ולערב והם שתים."
            }, 
            "4": {
                "1": "המקדשים - הנקראים קדושים מפי בית דין ועולה לכל מתנדב. והטעם שלא בטלו הקרבנות אחרי כן מראש תשרי, שהחלו לעלות עולות.", 
                "0": "ואחרי כן - אחרי חג הסכות עולות עומדות במקום ארבעה וכן הוא עולת תמיד לא נפסקה ועולה לחדשים ועולה לכל מועדי ה'."
            }, 
            "7": {
                "0": "לנצח - לחזק מענין: ויז נצחם, או מן נצח."
            }, 
            "6": {
                "0": "כרשיון - מענין רשות."
            }, 
            "9": {
                "1": "במצלתים - מן בצלצלי שמע.", 
                "0": "ויסדו, מלובשים - בגדי כהונה. ", 
                "2": "על ידי דוד - בעבור המנגן ביד יקרא הנגון יד."
            }, 
            "8": {
                "0": "ישוע בניו - הנכון: ובניו. וכן: בני חנדד פירושו ובני."
            }
        }, 
        "5": {
            "10": {
                "1": "וזקיף - רמז לקירות ולעמודים העומדים וחבירו זוקף כפופים וטעמו נושא, או מעמיד וכן תרגום וישא עיניו ופירושו והעומד יהרס על העץ. ", 
                "0": "יתנסח - יהרס כמו יסח ה' יהרוס, וכן משמרת הבית מסח שצוה שישמרו משמרת הבית מקום ההרס, שלא יכנס אדם משם. ", 
                "2": "נולו - מטונף כענין וישימוה למוצאות. ובלשון חכמינו ז\"ל: מנולתא."
            }, 
            "13": {
                "0": "ודריוש - הוא הזקן המדי וארתחששתא הוא אחשורוש למלכות דריוש הוא בן אחשורוש."
            }, 
            "12": {
                "0": "כנמא אספרנא - כבר פירשנום."
            }, 
            "20": {
                "0": "וכל הנבדל - הם הגרים שנבדלו מטומאת גויי הארץ והתחברו אליהם לדרוש ה' כמותם, או הנבדל מישראל שנבדל מטומאת גויי הארצות."
            }, 
            "22": {
                "0": "ויעשו, מלך אשור - הוא ארתחששתא והזכיר אשור ולא פרס, כי מלכי אשור החריבו ארץ ישראל ועתה הסב לבו ממחשבתו הרעה לטובה וזה טעם לחזק ידיהם."
            }, 
            "17": {
                "0": "בפלוגתהון - במחלקת הון."
            }, 
            "1": {
                "1": "בבירתא - הוא ארמון תרגום בארמנותינו בברניתנא.", 
                "0": "באחמתא - יש אומרים: שהוא מן חמת מים, או הוא שם כלי, יגנזו בו כתבי הזכרונות. "
            }, 
            "0": {
                "0": "מהחתין - מורידין."
            }, 
            "3": {
                "1": "ונפקתא - הוצאה.", 
                "0": "נדבכין - פירש טירות ותרגום מתחת לטירות מלרע לנדבכיא וזה דומה לבנין ראשון, כאמרו שלשה טורי גזית וטור כרותות ארזים. "
            }, 
            "2": {
                "1": "רומיה אמין שתין - יותר גבוה מבנין שלמה ראשון, כי גבהו היה שלשים אמה קומתו. ", 
                "0": "ואושוהי מסובלין - כענין אבן גלל והפירוש יסודותיו סובלים באבני סבל. ", 
                "2": "וכן פתיה אמין שתין – להיות הגובה והרחב שוה והאורך לא זכר, כי היה כמדה הראשונה."
            }, 
            "4": {
                "1": "ויהך - וילך כל כלי להיכלא והמלה מיוחדת מן הרבים, כדרך כי יתן מים.", 
                "0": "ואף, יהתיבון - ישיבון המשיבין. ", 
                "2": "ותחת - כנגד ששבצר ידבר באגרת והטעם ותורד או תנוח אתה ששבצר בבית אלהא, למ\"ד לעבידת עומד במקום שנים, וכן הוא לפחת יהודאי."
            }, 
            "7": {
                "0": "אילך - כמו אלין והם שתי לשונות, זה אומר בכה וזה אומר בכה."
            }, 
            "8": {
                "0": "ומה חשחן - מה שצריכין וכן חשחות צורך."
            }
        }, 
        "4": {
            "11": {
                "0": "סתריה - ענין הרס. ובלשון חכמינו ז\"ל: שדבריו סותרין דברי תורה."
            }, 
            "10": {
                "0": "ומלך לישראל רב - הוא שלמה."
            }, 
            "14": {
                "1": "שא אזל אחת המו - קח לך הורד אותם או הנח אותם והוא הנכון. ", 
                "0": "ואמר, אל מאניא - כמו אלה. ", 
                "2": "ושא – מן: וישאו להם נשים, שפירושו ויקחו."
            }, 
            "3": {
                "0": "כנמא אמרנא להום - הם דברי הבונים, או דברי הסופרים לשואלים להם מן שם לכום טעם ופירש: כאשר נאמר בספר, כן אמרנו להם מי הם האנשים הבונים."
            }, 
            "2": {
                "1": "בה זמנא, לבנא - פי' להבנות. ", 
                "0": "ואושרנא - מן אדלג שור והאל\"ף נוסף כאל\"ף אזרוע. ", 
                "2": "ואושרנא - כטעם שורא."
            }, 
            "4": {
                "1": "יהך - ילך תרגום אם תלכו עמי בקרי.", 
                "0": "ועין אלההום - הכתוב יספר כי השם עזרם ולא בטלו המו והה\"א אחרונה במלת אלההום מן להום, ובספרי יאמר אלהא דלהום."
            }, 
            "7": {
                "1": "ואע מתשם בכותליא - עצי ארזים שהם חזקים ולא ירקבו היו משימים בקירות להיות הבנין חזק. ", 
                "0": "אבן גלל - שצריכה לגלגל אותה מרוב כבדותה. ", 
                "2": "אספרנא - פירוש מהרה."
            }, 
            "8": {
                "0": "למבניה - פירוש לבנות."
            }
        }, 
        "7": {
            "24": {
                "0": "ההרימו - הה\"א הוא הנכנס על הפעלים העוברים כמו ההלכוא השבה והטעם אשר."
            }, 
            "25": {
                "0": "מאה לככרים - כאילו אמר וכלי כסף למשקל הככרים מאה."
            }, 
            "13": {
                "0": "וזכור - קרי וזבור כתיב והם שני שמות, זה אומר בכה וזה אומר בכה."
            }, 
            "15": {
                "1": "מבינים - חכמים.", 
                "0": "לאליעזר לאריאל - הם היום היו שלוחים והלמ\"ד הוא המורה על העצם, וטעמו לעצם אליעזר והנזכרים. "
            }, 
            "14": {
                "1": "ומבני לוי לא מצאתי שם - כי הם בעלי שיר.", 
                "0": "ואקבצם, ואבינה בעם - עיון. "
            }, 
            "17": {
                "0": "איש שכל - לא הזכירו הכתוב. ויתכן שהוא שרביה הנזכר בפסוק וכן הוי\"ו נוסף כוי\"ו ואיה וענה, או וי\"ו המוסף על ענין ולא רצה להזכירו פעמים, וכן הפירוש איש שכל שרביה, ושרביה ובניו ואחיו, היו י\"ח והוא הנכון."
            }, 
            "16": {
                "1": "על אדו הראש - שהוא ראש בכספיא המקום. ", 
                "0": "ואוצאה - כן כתיב כי האל\"ף למ\"ד הפועל על משקל ואבואה ואצוה קרי, כי הקרוב על דרך קצרה. ", 
                "2": "אל אדו אחיו - חסר וי\"ו והנכון אל אדו ואחיו שהם נתינים. ויש אומרים: כי אחי שם איש אחי אדו, או קרובו."
            }, 
            "33": {
                "0": "לכל - לכסף ולזהב."
            }, 
            "18": {
                "0": "ואת חשביה - הביאו."
            }, 
            "22": {
                "0": "ויעתר - על ידי נביא או מראה בחלום. והטעם: נתרצה לנו והדריכנו הדרך הישרה באין מכשול."
            }, 
            "28": {
                "1": "הלשכות בית ה' - והטעם שרי הלשכות בית ה' ונכנס ה\"א הדעת, על משקל הלשכות והמלה זרה בעבור הסמיכות.", 
                "0": "שקדו - מלת השקד חסרה והוא על וראוי כמו: שוקד אני על דברי, לשקוד על דלתותי. והטעם: שקדו עליהם והם הכסף והזהב. "
            }, 
            "26": {
                "1": "וכלי נחשת מצהב - כטעם ממורט מצהב טובה, פעם זכר ופעם נקבה, כענין ורוח גדולה וחזק וכן שנים חמודות.", 
                "0": "לאדרכונים - האל\"ף נוסף והוא כטעם דרכמונים למשקל אדרכונים הם אלף. "
            }, 
            "29": {
                "1": "לבית אלהינו - לצורך ביתו.", 
                "0": "וקבלו - והם יקבלוהו. "
            }, 
            "0": {
                "0": "והתיחסם - ואשר התיחשו לבית אבות."
            }, 
            "2": {
                "1": "ועמו התיחש לזכרים - אשר התיחשו לעצמם הזכרים והיו מאה וחמשים.", 
                "0": "מבני שכניה מבני פרעוש - הראוי אשר מבני פרעוש ואמר כן, להבדיל לבן שכניה יחזיאל. "
            }, 
            "9": {
                "0": "בן יוסיפיה - לא הזכיר שמו כאחרים."
            }, 
            "20": {
                "0": "על הנהר אהוא - חסר הנסמך והראוי נהר אהוא."
            }, 
            "34": {
                "1": "ונשאו את העם - כטעם ינשאוהו אנשי מקומו, וכבר פורש טעמו.", 
                "0": "על כל, ופחוות - כנגד אבות ישראל שהם שנים עשר שבטים, רק תשעים וששה שבעים ושבעה כפי יכלתם, אין להם טעם, פרים וצפירים בלשון נקבות והפך זה נשים פילגשים בלשון זכרים. "
            }, 
            "23": {
                "0": "לשרביה - הלמ\"ד הוא הנכנס להורות על העצם והטעם הבדיל לעצם שרביה חשביה."
            }
        }, 
        "6": {
            "11": {
                "1": "גמיר - מפורש לשני ענינים: הראשון: להיות גמיר כתרגום כליל תכלת והוא רמז לכל ישראל המתנדבים לעלות ולמ\"ד לעזרא משרת תחת שלש וכן הפירוש לעזרא ולגמור. ", 
                "0": "ארתחשסתא מלך מלכיא - עתה יספר כי המלך שלח אגרות שתים: אחת לכל מתנדב לעלות. ואחת לכל גזבריא לתת צרכם. ", 
                "3": "פירוש אחר: גמיר - תואר השם מענין גמרא גמור וזה רמז לעזרא. ", 
                "2": "ולכענת – שלח להודיעם טעמו ביד עזרא.", 
                "5": "וכענת - שם כולל אומות עבר הנהר.", 
                "4": "ספר דתא - שהוא גמיר ויודע דעת אלהיו, ויהיה למ\"ד לעזרא במקום שתים. "
            }, 
            "25": {
                "0": "הן לשרושו - להיות נעקר משרשו והטעם מגורש מנחלתו. וחכמינו ז\"ל אמרו: מאי לשרושי הרדפה."
            }, 
            "13": {
                "1": "לבקרה - לחקור על היהודים ועל ירושלים. ", 
                "0": "שליח - תהיה שלוח. ", 
                "2": "בדת אלהך - בעבור דת אלהיך אשר בידך שלחתיך."
            }, 
            "12": {
                "0": "מני שים טעם - היא מאגרת לעזרא ולישראל המתנדבים."
            }, 
            "20": {
                "0": "גזבריא - הפקידים על האוצרות."
            }, 
            "21": {
                "0": "בתין - מדות."
            }, 
            "22": {
                "0": "אדרזדא - כטעם מהירות בדרך סברא, כי אין לו דומה."
            }, 
            "16": {
                "1": "דכרין - תרגום אלים.", 
                "0": "תקנאי - מן: קניתי אתכם. ", 
                "2": "אמרין - כבשים:"
            }, 
            "19": {
                "0": "חשחות - צורך."
            }, 
            "23": {
                "1": "מנדה בלו והלך - מפורשים.", 
                "0": "תרעיא - השוערים. "
            }, 
            "26": {
                "0": "ברוך, ולכל שרי - הפירוש: ולפני כל שרי."
            }, 
            "0": {
                "0": "ארתחששתא - אמרו חכמינו ז\"ל: כי כל המלכים נקראים כן בלשון פרסיים, וזה ארתחששתא הוא דריוש."
            }, 
            "5": {
                "1": "כיד ה' - כח ותוקף.", 
                "0": "והוא סופר מהיר - תרגום מגיד ומספר במספר במהירות."
            }, 
            "6": {
                "0": "ויעלו, ומן הכהנים והלוים - ואחרי כן יספר סבת הלוים איך עלו."
            }, 
            "8": {
                "1": "המעלה - שם דבר על משקל מקנה משרה וכן הפירוש הוא עזרא היה עצת העולים לירושלם והטעם: הוא יעצם לעלות באחד בניסן ובא באחד באב.", 
                "0": "יסוד - שם דבר סמוך והמוכרת יסוד חבוש בטמון, או הוא במשקל זבול. ", 
                "2": "ומלת יסד – כמו נוסדו שטעמו נועצו."
            }
        }, 
        "9": {
            "13": {
                "1": "עד לדבר הזה - כמו עד זה מדבר, ופירש: עוד יעמדו השרים בעבור הענין הזה.", 
                "0": "ההושיב - הה\"א לידיעה והיא הנכנסת על העוברים והוא כטעם אשר. "
            }, 
            "12": {
                "0": "והמלאכה - מלאכת הבדל מן הנשים."
            }, 
            "15": {
                "1": "לדריוש - מלה זרה בעבור היו\"ד והוא בן ארבע אותיות ומבנין הכבד הדגוש, ובא בחולם על דרך יסור יסרני, קוה קויתי, ויברך ברוך והטעם לדרוש.", 
                "0": "ויבדלו עזרא הכהן אנשים - חסר וי\"ו והטעם ואנשים. "
            }, 
            "16": {
                "0": "ויכלו בכל - הבי\"ת במקום שנים והם ויכלו בכל באנשים הושיבו."
            }, 
            "18": {
                "1": "ואשמים - תואר השם, ופירש: ונתנו יד האשמים להקריב איל צאן ואנחנו לא מצאנו עונש אשם לבועל עכו\"ם, ואולי עצת הראשים היה לעשות כן.", 
                "0": "ויתנו ידם - רמז לתקיעת יד בשבועה או נתינת היד כאדם שמוסר עצמו לאחר לעשות רצונו ושאלתו, וכן נתנו יד מסרנו עצמנו להם. "
            }, 
            "43": {
                "0": "ויש מהם נשים - טעמו: ויש מקצת מאלה שהיו להם נשים וכבר שמו בנים והטעם הולידו מהם בנים, או וישימו בנים לפי ראשי האבות להתיעץ מה יעשה להם, או יגרשום או אם יקריבום."
            }, 
            "1": {
                "0": "יש מקוה - חסר ה\"א התימה מן: קויתי ה' קותה נפשי."
            }, 
            "0": {
                "0": "בכה - על משקל מים מגבה."
            }, 
            "2": {
                "1": "בעצת אדני - לקרב אל קהל ה' או להרחיק ולא מצאנו שהקריבו אחד מהם ואולי הוציאום שלא היו גיורות כרות המואביה. וחכמינו ז\"ל אמרו: בנו הוא לכל דבר חוץ מן הנולד מן השפחה ומן הכותית והוציאו האמות והבנים. ", 
                "0": "ועתה והנולד מהם - כמו מהן. ", 
                "3": "וכתורה יעשה - למי שאינו חרד כי נכריחנו להוציא.", 
                "2": "והחרדים במצות אלהינו - לבלתי התחתן בם יוציאו נשותיהם. "
            }, 
            "8": {
                "0": "ומהגשמים - ומרוב הגשמים מרעידים."
            }
        }, 
        "8": {
            "10": {
                "0": "ארץ נדה - ענין ריחוק כתרגומו ומשקלו גזה."
            }, 
            "12": {
                "1": "חשכת למטה מעונינו - כאילו מנעת וחשכת מכתוב מקצת עונינו בספר זכרון והנחתם למטה לארץ, כטעם: ותשליך במצולות ים כל חטאתם. ", 
                "0": "ואחרי כל הבא עלינו - רמז לגלות. ", 
                "2": "כי אין לעמוד - פירש: אין לנו ראוי לעמוד לפניך באשמתינו זאת."
            }, 
            "0": {
                "1": "רבו למעלה - רבב ורבה ענין אחד להם.", 
                "0": "העם ישראל - חסר הנסמך והנכון העם עם ישראל. "
            }, 
            "7": {
                "1": "בעבדותינו - פירש: כי עבדים אנחנו.", 
                "0": "תחנה - כטעם חנינה שחנן עלינו."
            }, 
            "6": {
                "0": "נתנו - דגש הנו\"ן לצורך נו\"ן השרש."
            }, 
            "8": {
                "0": "גדר - לבלתי נהיה למרמס."
            }
        }
    }, 
    "meta": "Chapter-Verse-Comment"
}