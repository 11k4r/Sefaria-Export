{
    "text": {
        "0": "יְדִיד נֶפֶשׁ אָב הָרַחְמָן",
        "1": "מְשֹׁךְ עַבְדָּךְ אֶל רְצוֹנָךְ",
        "2": "יָרוּץ עַבְדָּךְ כְּמוֹ אַיָּל",
        "3": "יִשְׁתַּחֲוֶה מוּל הֲדָרָךְ",
        "4": "כִּי יֶעְרַב לוֹ יְדִידוּתָךְ",
        "5": "מִנֹּפֶת צוּף וְכָל טָעַם.",
        "6": "הָדוּר נָאֶה זִיו הָעוֹלָם",
        "7": "נַפְשִׁי חוֹלַת אַהֲבָתָךְ",
        "8": "אָנָּא אֵל נָא, רְפָא נָא לָהּ",
        "9": "בְּהַרְאוֹת לָהּ נֹעַם זִיוָךְ",
        "10": "אָז תִּתְחַזֵּק וְתִתְרַפֵּא",
        "11": "וְהָיְתָה לָּךְ שִׁפְחַת עוֹלָם.",
        "12": "וָתִיק יֶהְמוּ נָא רַחְמֶיךָ",
        "13": "וְחוּס נָא עַל בֵּן אוֹהֲבָךְ",
        "14": "כִּי זֶה כַּמָּה נִכְסֹף נִכְסַף",
        "15": "לִרְאוֹת בְּתִפְאֶרֶת עֻזָּךְ",
        "16": "אָנָּא אֵלִי מַחְמַד לִבִּי",
        "17": "חוּשָׁה נָּא וְאַל תִּתְעַלָּם.",
        "18": "הִגָּלֵה נָא וּפְרֹס חָבִיב",
        "19": "עָלַי אֶת סֻכַּת שְׁלוֹמָךְ",
        "20": "תָּאִיר אֶרֶץ מִכְּבוֹדָךְ",
        "21": "נָגִילָה וְנִשְׂמְחָה בָךְ",
        "22": "מַהֵר אָהוּב כִּי בָא מוֹעֵד",
        "23": "וְחָנֵּנִי כִּימֵי עוֹלָם."
    },
    "meta": "Liturgy",
    "work": "Yedid Nefesh"
}