{
    "work": "Habakkuk", 
    "text": {
        "1": {
            "11": "הוי בנה עיר בדמים וכונן קריה בעולה", 
            "10": "כי־אבן מקיר תזעק וכפיס מעץ יעננה", 
            "13": "כי תמלא הארץ לדעת את־כבוד יהוה כמים יכסו על־ים", 
            "12": "הלוא הנה מאת יהוה צבאות וייגעו עמים בדי־אש ולאמים בדי־ריק יעפו", 
            "15": "שבעת קלון מכבוד שתה גם־אתה והערל תסוב עליך כוס ימין יהוה וקיקלון על־כבודך", 
            "14": "הוי משקה רעהו מספח חמתך ואף שכר למען הביט על־מעוריהם", 
            "17": "מה־הועיל פסל כי פסלו יצרו מסכה ומורה שקר כי בטח יצר יצרו עליו לעשות אלילים אלמים", 
            "16": "כי חמס לבנון יכסך ושד בהמות יחיתן מדמי אדם וחמס־ארץ קריה וכל־ישבי בה", 
            "19": "ויהוה בהיכל קדשו הס מפניו כל־הארץ", 
            "18": "הוי אמר לעץ הקיצה עורי לאבן דומם הוא יורה הנה־הוא תפוש זהב וכסף וכל־רוח אין בקרבו", 
            "1": "ויענני יהוה ויאמר כתוב חזון ובאר על־הלחות למען ירוץ קורא בו", 
            "0": "על־משמרתי אעמדה ואתיצבה על־מצור ואצפה לראות מה־ידבר־בי ומה אשיב על־תוכחתי", 
            "3": "הנה עפלה לא־ישרה נפשו בו וצדיק באמונתו יחיה", 
            "2": "כי עוד חזון למועד ויפח לקץ ולא יכזב אם־יתמהמה חכה־לו כי־בא יבא לא יאחר", 
            "5": "הלוא־אלה כלם עליו משל ישאו ומליצה חידות לו ויאמר הוי המרבה לא־לו עד־מתי ומכביד עליו עבטיט", 
            "4": "ואף כי־היין בוגד גבר יהיר ולא ינוה אשר הרחיב כשאול נפשו והוא כמות ולא ישבע ויאסף אליו כל־הגוים ויקבץ אליו כל־העמים", 
            "7": "כי אתה שלות גוים רבים ישלוך כל־יתר עמים מדמי אדם וחמס־ארץ קריה וכל־ישבי בה", 
            "6": "הלוא פתע יקומו נשכיך ויקצו מזעזעיך והיית למשסות למו", 
            "9": "יעצת בשת לביתך קצות־עמים רבים וחוטא נפשך", 
            "8": "הוי בצע בצע רע לביתו לשום במרום קנו להנצל מכף־רע"
        }, 
        "0": {
            "11": "הלוא אתה מקדם יהוה אלהי קדשי לא נמות יהוה למשפט שמתו וצור להוכיח יסדתו", 
            "10": "אז חלף רוח ויעבר ואשם זו כחו לאלהו", 
            "13": "ותעשה אדם כדגי הים כרמש לא־משל בו", 
            "12": "טהור עינים מראות רע והביט אל־עמל לא תוכל למה תביט בוגדים תחריש בבלע רשע צדיק ממנו", 
            "15": "על־כן יזבח לחרמו ויקטר למכמרתו כי בהמה שמן חלקו ומאכלו בראה", 
            "14": "כלה בחכה העלה יגרהו בחרמו ויאספהו במכמרתו על־כן ישמח ויגיל", 
            "16": "העל כן יריק חרמו ותמיד להרג גוים לא יחמול", 
            "1": "עד־אנה יהוה שועתי ולא תשמע אזעק אליך חמס ולא תושיע", 
            "0": "המשא אשר חזה חבקוק הנביא", 
            "3": "על־כן תפוג תורה ולא־יצא לנצח משפט כי רשע מכתיר את־הצדיק על־כן יצא משפט מעקל", 
            "2": "למה תראני און ועמל תביט ושד וחמס לנגדי ויהי ריב ומדון ישא", 
            "5": "כי־הנני מקים את־הכשדים הגוי המר והנמהר ההולך למרחבי־ארץ לרשת משכנות לא־לו", 
            "4": "ראו בגוים והביטו והתמהו תמהו כי־פעל פעל בימיכם לא תאמינו כי יספר", 
            "7": "וקלו מנמרים סוסיו וחדו מזאבי ערב ופשו פרשיו ופרשיו מרחוק יבאו יעפו כנשר חש לאכול", 
            "6": "אים ונורא הוא ממנו משפטו ושאתו יצא", 
            "9": "והוא במלכים יתקלס ורזנים משחק לו הוא לכל־מבצר ישחק ויצבר עפר וילכדה", 
            "8": "כלה לחמס יבוא מגמת פניהם קדימה ויאסף כחול שבי"
        }, 
        "2": {
            "11": "בזעם תצעד־ארץ באף תדוש גוים", 
            "10": "שמש ירח עמד זבלה לאור חציך יהלכו לנגה ברק חניתך", 
            "13": "נקבת במטיו ראש פרזו [פרזיו] יסערו להפיצני עליצתם כמו־לאכל עני במסתר", 
            "12": "יצאת לישע עמך לישע את־משיחך מחצת ראש מבית רשע ערות יסוד עד־צואר סלה", 
            "15": "שמעתי ותרגז בטני לקול צללו שפתי יבוא רקב בעצמי ותחתי ארגז אשר אנוח ליום צרה לעלות לעם יגודנו", 
            "14": "דרכת בים סוסיך חמר מים רבים", 
            "17": "ואני ביהוה אעלוזה אגילה באלהי ישעי", 
            "16": "כי־תאנה לא־תפרח ואין יבול בגפנים כחש מעשה־זית ושדמות לא־עשה אכל גזר ממכלה צאן ואין בקר ברפתים", 
            "18": "יהוה אדני חילי וישם רגלי כאילות ועל במותי ידרכני למנצח בנגינותי", 
            "1": "יהוה שמעתי שמעך יראתי יהוה פעלך בקרב שנים חייהו בקרב שנים תודיע ברגז רחם תזכור", 
            "0": "תפלה לחבקוק הנביא על שגינות", 
            "3": "ונגה כאור תהיה קרנים מידו לו ושם חביון עזה", 
            "2": "אלוה מתימן יבוא וקדוש מהר־פארן סלה כסה שמים הודו ותהלתו מלאה הארץ", 
            "5": "עמד וימדד ארץ ראה ויתר גוים ויתפצצו הררי־עד שחו גבעות עולם הליכות עולם לו", 
            "4": "לפניו ילך דבר ויצא רשף לרגליו", 
            "7": "הבנהרים חרה יהוה אם בנהרים אפך אם־בים עברתך כי תרכב על־סוסיך מרכבתיך ישועה", 
            "6": "תחת און ראיתי אהלי כושן ירגזון יריעות ארץ מדין", 
            "9": "ראוך יחילו הרים זרם מים עבר נתן תהום קולו רום ידיהו נשא", 
            "8": "עריה תעור קשתך שבעות מטות אמר סלה נהרות תבקע־ארץ"
        }
    }, 
    "meta": "Chapter-Verse"
}