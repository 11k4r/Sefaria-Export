{
    "work": "Joel", 
    "text": {
        "1": {
            "24": "ושלמתי לכם את־השנים אשר אכל הארבה הילק והחסיל והגזם חילי הגדול אשר שלחתי בכם", 
            "25": "ואכלתם אכול ושבוע והללתם את־שם יהוה אלהיכם אשר־עשה עמכם להפליא ולא־יבשו עמי לעולם", 
            "26": "וידעתם כי בקרב ישראל אני ואני יהוה אלהיכם ואין עוד ולא־יבשו עמי לעולם", 
            "20": "אל־תיראי אדמה גילי ושמחי כי־הגדיל יהוה לעשות", 
            "21": "אל־תיראו בהמות שדי כי דשאו נאות מדבר כי־עץ נשא פריו תאנה וגפן נתנו חילם", 
            "22": "ובני ציון גילו ושמחו ביהוה אלהיכם כי־נתן לכם את־המורה לצדקה ויורד לכם גשם מורה ומלקוש בראשון", 
            "23": "ומלאו הגרנות בר והשיקו היקבים תירוש ויצהר", 
            "1": "יום חשך ואפלה יום ענן וערפל כשחר פרש על־ההרים עם רב ועצום כמהו לא נהיה מן־העולם ואחריו לא יוסף עד־שני דור ודור", 
            "0": "תקעו שופר בציון והריעו בהר קדשי ירגזו כל ישבי הארץ כי־בא יום־יהוה כי קרוב", 
            "3": "כמראה סוסים מראהו וכפרשים כן ירוצון", 
            "2": "לפניו אכלה אש ואחריו תלהט להבה כגן־עדן הארץ לפניו ואחריו מדבר שממה וגם־פליטה לא־היתה לו", 
            "5": "מפניו יחילו עמים כל־פנים קבצו פארור", 
            "4": "כקול מרכבות על־ראשי ההרים ירקדון כקול להב אש אכלה קש כעם עצום ערוך מלחמה", 
            "7": "ואיש אחיו לא ידחקון גבר במסלתו ילכון ובעד השלח יפלו לא יבצעו", 
            "6": "כגבורים ירצון כאנשי מלחמה יעלו חומה ואיש בדרכיו ילכון ולא יעבטון ארחותם", 
            "9": "לפניו רגזה ארץ רעשו שמים שמש וירח קדרו וכוכבים אספו נגהם", 
            "8": "בעיר ישקו בחומה ירצון בבתים יעלו בעד החלונים יבאו כגנב", 
            "11": "וגם־עתה נאם־יהוה שבו עדי בכל־לבבכם ובצום ובבכי ובמספד", 
            "10": "ויהוה נתן קולו לפני חילו כי רב מאד מחנהו כי עצום עשה דברו כי־גדול יום־יהוה ונורא מאד ומי יכילנו", 
            "13": "מי יודע ישוב ונחם והשאיר אחריו ברכה מנחה ונסך ליהוה אלהיכם", 
            "12": "וקרעו לבבכם ואל־בגדיכם ושובו אל־יהוה אלהיכם כי־חנון ורחום הוא ארך אפים ורב־חסד ונחם על־הרעה", 
            "15": "אספו־עם קדשו קהל קבצו זקנים אספו עוללים וינקי שדים יצא חתן מחדרו וכלה מחפתה", 
            "14": "תקעו שופר בציון קדשו־צום קראו עצרה", 
            "17": "ויקנא יהוה לארצו ויחמל על־עמו", 
            "16": "בין האולם ולמזבח יבכו הכהנים משרתי יהוה ויאמרו חוסה יהוה על־עמך ואל־תתן נחלתך לחרפה למשל־בם גוים למה יאמרו בעמים איה אלהיהם", 
            "19": "ואת־הצפוני ארחיק מעליכם והדחתיו אל־ארץ ציה ושממה את־פניו אל־הים הקדמני וספו אל־הים האחרון ועלה באשו ותעל צחנתו כי הגדיל לעשות", 
            "18": "ויען יהוה ויאמר לעמו הנני שלח לכם את־הדגן והתירוש והיצהר ושבעתם אתו ולא־אתן אתכם עוד חרפה בגוים"
        }, 
        "0": {
            "11": "הגפן הובישה והתאנה אמללה רמון גם־תמר ותפוח כל־עצי השדה יבשו כי־הביש ששון מן־בני אדם", 
            "10": "הבישו אכרים הילילו כרמים על־חטה ועל־שערה כי אבד קציר שדה", 
            "13": "קדשו־צום קראו עצרה אספו זקנים כל ישבי הארץ בית יהוה אלהיכם וזעקו אל־יהוה", 
            "12": "חגרו וספדו הכהנים הילילו משרתי מזבח באו לינו בשקים משרתי אלהי כי נמנע מבית אלהיכם מנחה ונסך", 
            "15": "הלוא נגד עינינו אכל נכרת מבית אלהינו שמחה וגיל", 
            "14": "אהה ליום כי קרוב יום יהוה וכשד משדי יבוא", 
            "17": "מה־נאנחה בהמה נבכו עדרי בקר כי אין מרעה להם גם־עדרי הצאן נאשמו", 
            "16": "עבשו פרדות תחת מגרפתיהם נשמו אצרות נהרסו ממגרות כי הביש דגן", 
            "19": "גם־בהמות שדה תערוג אליך כי יבשו אפיקי מים ואש אכלה נאות המדבר", 
            "18": "אליך יהוה אקרא כי אש אכלה נאות מדבר ולהבה להטה כל־עצי השדה", 
            "1": "שמעו־זאת הזקנים והאזינו כל יושבי הארץ ההיתה זאת בימיכם ואם בימי אבתיכם", 
            "0": "דבר־יהוה אשר היה אל־יואל בן־פתואל", 
            "3": "יתר הגזם אכל הארבה ויתר הארבה אכל הילק ויתר הילק אכל החסיל", 
            "2": "עליה לבניכם ספרו ובניכם לבניהם ובניהם לדור אחר", 
            "5": "כי־גוי עלה על־ארצי עצום ואין מספר שניו שני אריה ומתלעות לביא לו", 
            "4": "הקיצו שכורים ובכו והיללו כל־שתי יין על־עסיס כי נכרת מפיכם", 
            "7": "אלי כבתולה חגרת־שק על־בעל נעוריה", 
            "6": "שם גפני לשמה ותאנתי לקצפה חשף חשפה והשליך הלבינו שריגיה", 
            "9": "שדד שדה אבלה אדמה כי שדד דגן הוביש תירוש אמלל יצהר", 
            "8": "הכרת מנחה ונסך מבית יהוה אבלו הכהנים משרתי יהוה"
        }, 
        "3": {
            "11": "יעורו ויעלו הגוים אל־עמק יהושפט כי שם אשב לשפט את־כל־הגוים מסביב", 
            "10": "עושו ובאו כל־הגוים מסביב ונקבצו שמה הנחת יהוה גבוריך", 
            "13": "המונים המונים בעמק החרוץ כי קרוב יום יהוה בעמק החרוץ", 
            "12": "שלחו מגל כי בשל קציר באו רדו כי־מלאה גת השיקו היקבים כי רבה רעתם", 
            "15": "ויהוה מציון ישאג ומירושלם יתן קולו ורעשו שמים וארץ ויהוה מחסה לעמו ומעוז לבני ישראל", 
            "14": "שמש וירח קדרו וכוכבים אספו נגהם", 
            "17": "והיה ביום ההוא יטפו ההרים עסיס והגבעות תלכנה חלב וכל־אפיקי יהודה ילכו מים ומעין מבית יהוה יצא והשקה את־נחל השטים", 
            "16": "וידעתם כי אני יהוה אלהיכם שכן בציון הר־קדשי והיתה ירושלם קדש וזרים לא־יעברו־בה עוד", 
            "19": "ויהודה לעולם תשב וירושלם לדור ודור", 
            "18": "מצרים לשממה תהיה ואדום למדבר שממה תהיה מחמס בני יהודה אשר־שפכו דם־נקיא בארצם", 
            "20": "ונקיתי דמם לא־נקיתי ויהוה שכן בציון", 
            "1": "וקבצתי את־כל־הגוים והורדתים אל־עמק יהושפט ונשפטתי עמם שם על־עמי ונחלתי ישראל אשר פזרו בגוים ואת־ארצי חלקו", 
            "0": "כי הנה בימים ההמה ובעת ההיא אשר אשוב [אשיב] את־שבות יהודה וירושלם", 
            "3": "וגם מה־אתם לי צר וצידון וכל גלילות פלשת הגמול אתם משלמים עלי ואם־גמלים אתם עלי קל מהרה אשיב גמלכם בראשכם", 
            "2": "ואל־עמי ידו גורל ויתנו הילד בזונה והילדה מכרו ביין וישתו", 
            "5": "ובני יהודה ובני ירושלם מכרתם לבני היונים למען הרחיקם מעל גבולם", 
            "4": "אשר־כספי וזהבי לקחתם ומחמדי הטבים הבאתם להיכליכם", 
            "7": "ומכרתי את־בניכם ואת־בנותיכם ביד בני יהודה ומכרום לשבאים אל־גוי רחוק כי יהוה דבר", 
            "6": "הנני מעירם מן־המקום אשר־מכרתם אתם שמה והשבתי גמלכם בראשכם", 
            "9": "כתו אתיכם לחרבות ומזמרתיכם לרמחים החלש יאמר גבור אני", 
            "8": "קראו־זאת בגוים קדשו מלחמה העירו הגבורים יגשו יעלו כל אנשי המלחמה"
        }, 
        "2": {
            "1": "וגם על־העבדים ועל־השפחות בימים ההמה אשפוך את־רוחי", 
            "0": "והיה אחרי־כן אשפוך את־רוחי על־כל־בשר ונבאו בניכם ובנותיכם זקניכם חלמות יחלמון בחוריכם חזינות יראו", 
            "3": "השמש יהפך לחשך והירח לדם לפני בוא יום יהוה הגדול והנורא", 
            "2": "ונתתי מופתים בשמים ובארץ דם ואש ותימרות עשן", 
            "4": "והיה כל אשר־יקרא בשם יהוה ימלט כי בהר־ציון ובירושלם תהיה פליטה כאשר אמר יהוה ובשרידים אשר יהוה קרא"
        }
    }, 
    "meta": "Chapter-Verse"
}