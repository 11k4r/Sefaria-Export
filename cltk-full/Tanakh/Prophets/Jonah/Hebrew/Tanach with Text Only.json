{
    "work": "Jonah", 
    "text": {
        "1": {
            "10": "ויאמר יהוה לדג ויקא את־יונה אל־היבשה", 
            "1": "ויתפלל יונה אל־יהוה אלהיו ממעי הדגה", 
            "0": "וימן יהוה דג גדול לבלע את־יונה ויהי יונה במעי הדג שלשה ימים ושלשה לילות", 
            "3": "ותשליכני מצולה בלבב ימים ונהר יסבבני כל־משבריך וגליך עלי עברו", 
            "2": "ויאמר קראתי מצרה לי אל־יהוה ויענני מבטן שאול שועתי שמעת קולי", 
            "5": "אפפוני מים עד־נפש תהום יסבבני סוף חבוש לראשי", 
            "4": "ואני אמרתי נגרשתי מנגד עיניך אך אוסיף להביט אל־היכל קדשך", 
            "7": "בהתעטף עלי נפשי את־יהוה זכרתי ותבוא אליך תפלתי אל־היכל קדשך", 
            "6": "לקצבי הרים ירדתי הארץ ברחיה בעדי לעולם ותעל משחת חיי יהוה אלהי", 
            "9": "ואני בקול תודה אזבחה־לך אשר נדרתי אשלמה ישועתה ליהוה", 
            "8": "משמרים הבלי־שוא חסדם יעזבו"
        }, 
        "0": {
            "11": "ויאמר אליהם שאוני והטילני אל־הים וישתק הים מעליכם כי יודע אני כי בשלי הסער הגדול הזה עליכם", 
            "10": "ויאמרו אליו מה־נעשה לך וישתק הים מעלינו כי הים הולך וסער", 
            "13": "ויקראו אל־יהוה ויאמרו אנה יהוה אל־נא נאבדה בנפש האיש הזה ואל־תתן עלינו דם נקיא כי־אתה יהוה כאשר חפצת עשית", 
            "12": "ויחתרו האנשים להשיב אל־היבשה ולא יכלו כי הים הולך וסער עליהם", 
            "15": "וייראו האנשים יראה גדולה את־יהוה ויזבחו־זבח ליהוה וידרו נדרים", 
            "14": "וישאו את־יונה ויטלהו אל־הים ויעמד הים מזעפו", 
            "1": "קום לך אל־נינוה העיר הגדולה וקרא עליה כי־עלתה רעתם לפני", 
            "0": "ויהי דבר־יהוה אל־יונה בן־אמתי לאמר", 
            "3": "ויהוה הטיל רוח־גדולה אל־הים ויהי סער־גדול בים והאניה חשבה להשבר", 
            "2": "ויקם יונה לברח תרשישה מלפני יהוה וירד יפו וימצא אניה באה תרשיש ויתן שכרה וירד בה לבוא עמהם תרשישה מלפני יהוה", 
            "5": "ויקרב אליו רב החבל ויאמר לו מה־לך נרדם קום קרא אל־אלהיך אולי יתעשת האלהים לנו ולא נאבד", 
            "4": "וייראו המלחים ויזעקו איש אל־אלהיו ויטלו את־הכלים אשר באניה אל־הים להקל מעליהם ויונה ירד אל־ירכתי הספינה וישכב וירדם", 
            "7": "ויאמרו אליו הגידה־נא לנו באשר למי־הרעה הזאת לנו מה־מלאכתך ומאין תבוא מה ארצך ואי־מזה עם אתה", 
            "6": "ויאמרו איש אל־רעהו לכו ונפילה גורלות ונדעה בשלמי הרעה הזאת לנו ויפלו גורלות ויפל הגורל על־יונה", 
            "9": "וייראו האנשים יראה גדולה ויאמרו אליו מה־זאת עשית כי־ידעו האנשים כי־מלפני יהוה הוא ברח כי הגיד להם", 
            "8": "ויאמר אליהם עברי אנכי ואת־יהוה אלהי השמים אני ירא אשר־עשה את־הים ואת־היבשה"
        }, 
        "3": {
            "10": "ואני לא אחוס על־נינוה העיר הגדולה אשר יש־בה הרבה משתים־עשרה רבו אדם אשר לא־ידע בין־ימינו לשמאלו ובהמה רבה", 
            "1": "ויתפלל אל־יהוה ויאמר אנה יהוה הלוא־זה דברי עד־היותי על־אדמתי על־כן קדמתי לברח תרשישה כי ידעתי כי אתה אל־חנון ורחום ארך אפים ורב־חסד ונחם על־הרעה", 
            "0": "וירע אל־יונה רעה גדולה ויחר לו", 
            "3": "ויאמר יהוה ההיטב חרה לך", 
            "2": "ועתה יהוה קח־נא את־נפשי ממני כי טוב מותי מחיי", 
            "5": "וימן יהוה־אלהים קיקיון ויעל מעל ליונה להיות צל על־ראשו להציל לו מרעתו וישמח יונה על־הקיקיון שמחה גדולה", 
            "4": "ויצא יונה מן־העיר וישב מקדם לעיר ויעש לו שם סכה וישב תחתיה בצל עד אשר יראה מה־יהיה בעיר", 
            "7": "ויהי כזרח השמש וימן אלהים רוח קדים חרישית ותך השמש על־ראש יונה ויתעלף וישאל את־נפשו למות ויאמר טוב מותי מחיי", 
            "6": "וימן האלהים תולעת בעלות השחר למחרת ותך את־הקיקיון וייבש", 
            "9": "ויאמר יהוה אתה חסת על־הקיקיון אשר לא־עמלת בו ולא גדלתו שבן־לילה היה ובן־לילה אבד", 
            "8": "ויאמר אלהים אל־יונה ההיטב חרה־לך על־הקיקיון ויאמר היטב חרה־לי עד־מות"
        }, 
        "2": {
            "1": "קום לך אל־נינוה העיר הגדולה וקרא אליה את־הקריאה אשר אנכי דבר אליך", 
            "0": "ויהי דבר־יהוה אל־יונה שנית לאמר", 
            "3": "ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת", 
            "2": "ויקם יונה וילך אל־נינוה כדבר יהוה ונינוה היתה עיר־גדולה לאלהים מהלך שלשת ימים", 
            "5": "ויגע הדבר אל־מלך נינוה ויקם מכסאו ויעבר אדרתו מעליו ויכס שק וישב על־האפר", 
            "4": "ויאמינו אנשי נינוה באלהים ויקראו־צום וילבשו שקים מגדולם ועד־קטנם", 
            "7": "ויתכסו שקים האדם והבהמה ויקראו אל־אלהים בחזקה וישבו איש מדרכו הרעה ומן־החמס אשר בכפיהם", 
            "6": "ויזעק ויאמר בנינוה מטעם המלך וגדליו לאמר האדם והבהמה הבקר והצאן אל־יטעמו מאומה אל־ירעו ומים אל־ישתו", 
            "9": "וירא האלהים את־מעשיהם כי־שבו מדרכם הרעה וינחם האלהים על־הרעה אשר־דבר לעשות־להם ולא עשה", 
            "8": "מי־יודע ישוב ונחם האלהים ושב מחרון אפו ולא נאבד"
        }
    }, 
    "meta": "Chapter-Verse"
}