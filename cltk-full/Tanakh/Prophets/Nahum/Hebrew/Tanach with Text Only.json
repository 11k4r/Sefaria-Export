{
    "work": "Nahum", 
    "text": {
        "1": {
            "11": "איה מעון אריות ומרעה הוא לכפרים אשר הלך אריה לביא שם גור אריה ואין מחריד", 
            "10": "בוקה ומבוקה ומבלקה ולב נמס ופק ברכים וחלחלה בכל־מתנים ופני כלם קבצו פארור", 
            "13": "הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא־ישמע עוד קול מלאככה", 
            "12": "אריה טרף בדי גרותיו ומחנק ללבאתיו וימלא־טרף חריו ומענתיו טרפה", 
            "1": "עלה מפיץ על־פניך נצור מצרה צפה־דרך חזק מתנים אמץ כח מאד", 
            "0": "הנה על־ההרים רגלי מבשר משמיע שלום חגי יהודה חגיך שלמי נדריך כי לא יוסיף עוד לעבור־[לעבר־] בך בליעל כלה נכרת", 
            "3": "מגן גבריהו מאדם אנשי־חיל מתלעים באש־פלדות הרכב ביום הכינו והברשים הרעלו", 
            "2": "כי שב יהוה את־גאון יעקב כגאון ישראל כי בקקום בקקים וזמריהם שחתו", 
            "5": "יזכר אדיריו יכשלו בהלכותם [בהליכתם] ימהרו חומתה והכן הסכך", 
            "4": "בחוצות יתהוללו הרכב ישתקשקון ברחבות מראיהן כלפידם כברקים ירוצצו", 
            "7": "והצב גלתה העלתה ואמהתיה מנהגות כקול יונים מתפפת על־לבבהן", 
            "6": "שערי הנהרות נפתחו וההיכל נמוג", 
            "9": "בזו כסף בזו זהב ואין קצה לתכונה כבד מכל כלי חמדה", 
            "8": "ונינוה כברכת־מים מימי היא והמה נסים עמדו עמדו ואין מפנה"
        }, 
        "0": {
            "11": "כה אמר יהוה אם־שלמים וכן רבים וכן נגזו ועבר וענתך לא אענך עוד", 
            "10": "ממך יצא חשב על־יהוה רעה יעץ בליעל", 
            "13": "וצוה עליך יהוה לא־יזרע משמך עוד מבית אלהיך אכרית פסל ומסכה אשים קברך כי קלות", 
            "12": "ועתה אשבר מטהו מעליך ומוסרתיך אנתק", 
            "1": "אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו", 
            "0": "משא נינוה ספר חזון נחום האלקשי", 
            "3": "גוער בים ויבשהו וכל־הנהרות החריב אמלל בשן וכרמל ופרח לבנון אמלל", 
            "2": "יהוה ארך אפים וגדול־[וגדל־] כח ונקה לא ינקה יהוה בסופה ובשערה דרכו וענן אבק רגליו", 
            "5": "לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו", 
            "4": "הרים רעשו ממנו והגבעות התמגגו ותשא הארץ מפניו ותבל וכל־ישבי בה", 
            "7": "ובשטף עבר כלה יעשה מקומה ואיביו ירדף־חשך", 
            "6": "טוב יהוה למעוז ביום צרה וידע חסי בו", 
            "9": "כי עד־סירים סבכים וכסבאם סבואים אכלו כקש יבש מלא", 
            "8": "מה־תחשבון אל־יהוה כלה הוא עשה לא־תקום פעמים צרה"
        }, 
        "2": {
            "11": "כל־מבצריך תאנים עם־בכורים אם־ינועו ונפלו על־פי אוכל", 
            "10": "גם־את תשכרי תהי נעלמה גם־את תבקשי מעוז מאויב", 
            "13": "מי מצור שאבי־לך חזקי מבצריך באי בטיט ורמסי בחמר החזיקי מלבן", 
            "12": "הנה עמך נשים בקרבך לאיביך פתוח נפתחו שערי ארצך אכלה אש בריחיך", 
            "15": "הרבית רכליך מכוכבי השמים ילק פשט ויעף", 
            "14": "שם תאכלך אש תכריתך חרב תאכלך כילק התכבד כילק התכבדי כארבה", 
            "17": "נמו רעיך מלך אשור ישכנו אדיריך נפשו עמך על־ההרים ואין מקבץ", 
            "16": "מנזריך כארבה וטפסריך כגוב גבי החונים בגדרות ביום קרה שמש זרחה ונודד ולא־נודע מקומו אים", 
            "18": "אין־כהה לשברך נחלה מכתך כל שמעי שמעך תקעו כף עליך כי על־מי לא־עברה רעתך תמיד", 
            "1": "קול שוט וקול רעש אופן וסוס דהר ומרכבה מרקדה", 
            "0": "הוי עיר דמים כלה כחש פרק מלאה לא ימיש טרף", 
            "3": "מרב זנוני זונה טובת חן בעלת כשפים המכרת גוים בזנוניה ומשפחות בכשפיה", 
            "2": "פרש מעלה ולהב חרב וברק חנית ורב חלל וכבד פגר ואין קצה לגויה יכשלו [וכשלו] בגויתם", 
            "5": "והשלכתי עליך שקצים ונבלתיך ושמתיך כראי", 
            "4": "הנני אליך נאם יהוה צבאות וגליתי שוליך על־פניך והראיתי גוים מערך וממלכות קלונך", 
            "7": "התיטבי מנא אמון הישבה ביארים מים סביב לה אשר־חיל ים מים חומתה", 
            "6": "והיה כל־ראיך ידוד ממך ואמר שדדה נינוה מי ינוד לה מאין אבקש מנחמים לך", 
            "9": "גם־היא לגלה הלכה בשבי גם עלליה ירטשו בראש כל־חוצות ועל־נכבדיה ידו גורל וכל־גדוליה רתקו בזקים", 
            "8": "כוש עצמה ומצרים ואין קצה פוט ולובים היו בעזרתך"
        }
    }, 
    "meta": "Chapter-Verse"
}