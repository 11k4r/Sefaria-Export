{
    "work": "Obadiah", 
    "text": {
        "0": {
            "11": "ואל־תרא ביום־אחיך ביום נכרו ואל־תשמח לבני־יהודה ביום אבדם ואל־תגדל פיך ביום צרה", 
            "10": "ביום עמדך מנגד ביום שבות זרים חילו ונכרים באו שערו [שעריו] ועל־ירושלם ידו גורל גם־אתה כאחד מהם", 
            "13": "ואל־תעמד על־הפרק להכרית את־פליטיו ואל־תסגר שרידיו ביום צרה", 
            "12": "אל־תבוא בשער־עמי ביום אידם אל־תרא גם־אתה ברעתו ביום אידו ואל־תשלחנה בחילו ביום אידו", 
            "15": "כי כאשר שתיתם על־הר קדשי ישתו כל־הגוים תמיד ושתו ולעו והיו כלוא היו", 
            "14": "כי־קרוב יום־יהוה על־כל־הגוים כאשר עשית יעשה לך גמלך ישוב בראשך", 
            "17": "והיה בית־יעקב אש ובית יוסף להבה ובית עשו לקש ודלקו בהם ואכלום ולא־יהיה שריד לבית עשו כי יהוה דבר", 
            "16": "ובהר ציון תהיה פליטה והיה קדש וירשו בית יעקב את מורשיהם", 
            "19": "וגלת החל־הזה לבני ישראל אשר־כנענים עד־צרפת וגלת ירושלם אשר בספרד ירשו את ערי הנגב", 
            "18": "וירשו הנגב את־הר עשו והשפלה את־פלשתים וירשו את־שדה אפרים ואת שדה שמרון ובנימן את־הגלעד", 
            "20": "ועלו מושעים בהר ציון לשפט את־הר עשו והיתה ליהוה המלוכה", 
            "1": "הנה קטן נתתיך בגוים בזוי אתה מאד", 
            "0": "חזון עבדיה כה־אמר אדני יהוה לאדום שמועה שמענו מאת יהוה וציר בגוים שלח קומו ונקומה עליה למלחמה", 
            "3": "אם־תגביה כנשר ואם־בין כוכבים שים קנך משם אורידך נאם־יהוה", 
            "2": "זדון לבך השיאך שכני בחגוי־סלע מרום שבתו אמר בלבו מי יורדני ארץ", 
            "5": "איך נחפשו עשו נבעו מצפניו", 
            "4": "אם־גנבים באו־לך אם־שודדי לילה איך נדמיתה הלוא יגנבו דים אם־בצרים באו לך הלוא ישאירו עללות", 
            "7": "הלוא ביום ההוא נאם־יהוה והאבדתי חכמים מאדום ותבונה מהר עשו", 
            "6": "עד־הגבול שלחוך כל אנשי בריתך השיאוך יכלו לך אנשי שלמך לחמך ישימו מזור תחתיך אין תבונה בו", 
            "9": "מחמס אחיך יעקב תכסך בושה ונכרת לעולם", 
            "8": "וחתו גבוריך תימן למען יכרת־איש מהר עשו מקטל"
        }
    }, 
    "meta": "Chapter-Verse"
}