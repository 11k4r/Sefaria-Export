{
    "work": "Zephaniah", 
    "text": {
        "1": {
            "11": "גם־אתם כושים חללי חרבי המה", 
            "10": "נורא יהוה עליהם כי רזה את כל־אלהי הארץ וישתחוו־לו איש ממקומו כל איי הגוים", 
            "13": "ורבצו בתוכה עדרים כל־חיתו־גוי גם־קאת גם־קפד בכפתריה ילינו קול ישורר בחלון חרב בסף כי ארזה ערה", 
            "12": "ויט ידו על־צפון ויאבד את־אשור וישם את־נינוה לשממה ציה כמדבר", 
            "14": "זאת העיר העליזה היושבת לבטח האמרה בלבבה אני ואפסי עוד איך היתה לשמה מרבץ לחיה כל עובר עליה ישרק יניע ידו", 
            "1": "בטרם לדת חק כמץ עבר יום בטרם לא־יבוא עליכם חרון אף־יהוה בטרם לא־יבוא עליכם יום אף־יהוה", 
            "0": "התקוששו וקושו הגוי לא נכסף", 
            "3": "כי עזה עזובה תהיה ואשקלון לשממה אשדוד בצהרים יגרשוה ועקרון תעקר", 
            "2": "בקשו את־יהוה כל־ענוי הארץ אשר משפטו פעלו בקשו־צדק בקשו ענוה אולי תסתרו ביום אף־יהוה", 
            "5": "והיתה חבל הים נות כרת רעים וגדרות צאן", 
            "4": "הוי ישבי חבל הים גוי כרתים דבר־יהוה עליכם כנען ארץ פלשתים והאבדתיך מאין יושב", 
            "7": "שמעתי חרפת מואב וגדופי בני עמון אשר חרפו את־עמי ויגדילו על־גבולם", 
            "6": "והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב שבותם [שביתם]", 
            "9": "זאת להם תחת גאונם כי חרפו ויגדלו על־עם יהוה צבאות", 
            "8": "לכן חי־אני נאם יהוה צבאות אלהי ישראל כי־מואב כסדם תהיה ובני עמון כעמרה ממשק חרול ומכרה־מלח ושממה עד־עולם שארית עמי יבזום ויתר גוי [גויי] ינחלום"
        }, 
        "0": {
            "11": "והיה בעת ההיא אחפש את־ירושלם בנרות ופקדתי על־האנשים הקפאים על־שמריהם האמרים בלבבם לא־ייטיב יהוה ולא ירע", 
            "10": "הילילו ישבי המכתש כי נדמה כל־עם כנען נכרתו כל־נטילי כסף", 
            "13": "קרוב יום־יהוה הגדול קרוב ומהר מאד קול יום יהוה מר צרח שם גבור", 
            "12": "והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את־יינם", 
            "15": "יום שופר ותרועה על הערים הבצרות ועל הפנות הגבהות", 
            "14": "יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל", 
            "17": "גם־כספם גם־זהבם לא־יוכל להצילם ביום עברת יהוה ובאש קנאתו תאכל כל־הארץ כי־כלה אך־נבהלה יעשה את כל־ישבי הארץ", 
            "16": "והצרתי לאדם והלכו כעורים כי ליהוה חטאו ושפך דמם כעפר ולחמם כגללים", 
            "1": "אסף אסף כל מעל פני האדמה נאם־יהוה", 
            "0": "דבר־יהוה אשר היה אל־צפניה בן־כושי בן־גדליה בן־אמריה בן־חזקיה בימי יאשיהו בן־אמון מלך יהודה", 
            "3": "ונטיתי ידי על־יהודה ועל כל־יושבי ירושלם והכרתי מן־המקום הזה את־שאר הבעל את־שם הכמרים עם־הכהנים", 
            "2": "אסף אדם ובהמה אסף עוף־השמים ודגי הים והמכשלות את־הרשעים והכרתי את־האדם מעל פני האדמה נאם־יהוה", 
            "5": "ואת־הנסוגים מאחרי יהוה ואשר לא־בקשו את־יהוה ולא דרשהו", 
            "4": "ואת־המשתחוים על־הגגות לצבא השמים ואת־המשתחוים הנשבעים ליהוה והנשבעים במלכם", 
            "7": "והיה ביום זבח יהוה ופקדתי על־השרים ועל־בני המלך ועל כל־הלבשים מלבוש נכרי", 
            "6": "הס מפני אדני יהוה כי קרוב יום יהוה כי־הכין יהוה זבח הקדיש קראיו", 
            "9": "והיה ביום ההוא נאם־יהוה קול צעקה משער הדגים ויללה מן־המשנה ושבר גדול מהגבעות", 
            "8": "ופקדתי על כל־הדולג על־המפתן ביום ההוא הממלאים בית אדניהם חמס ומרמה"
        }, 
        "2": {
            "11": "והשארתי בקרבך עם עני ודל וחסו בשם יהוה", 
            "10": "ביום ההוא לא תבושי מכל עלילתיך אשר פשעת בי כי־אז אסיר מקרבך עליזי גאותך ולא־תוספי לגבהה עוד בהר קדשי", 
            "13": "רני בת־ציון הריעו ישראל שמחי ועלזי בכל־לב בת ירושלם", 
            "12": "שארית ישראל לא־יעשו עולה ולא־ידברו כזב ולא־ימצא בפיהם לשון תרמית כי־המה ירעו ורבצו ואין מחריד", 
            "15": "ביום ההוא יאמר לירושלם אל־תיראי ציון אל־ירפו ידיך", 
            "14": "הסיר יהוה משפטיך פנה איבך מלך ישראל יהוה בקרבך לא־תיראי רע עוד", 
            "17": "נוגי ממועד אספתי ממך היו משאת עליה חרפה", 
            "16": "יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה", 
            "19": "בעת ההיא אביא אתכם ובעת קבצי אתכם כי־אתן אתכם לשם ולתהלה בכל עמי הארץ בשובי את־שבותיכם לעיניכם אמר יהוה", 
            "18": "הנני עשה את־כל־מעניך בעת ההיא והושעתי את־הצלעה והנדחה אקבץ ושמתים לתהלה ולשם בכל־הארץ בשתם", 
            "1": "לא שמעה בקול לא לקחה מוסר ביהוה לא בטחה אל־אלהיה לא קרבה", 
            "0": "הוי מראה ונגאלה העיר היונה", 
            "3": "נביאיה פחזים אנשי בגדות כהניה חללו־קדש חמסו תורה", 
            "2": "שריה בקרבה אריות שאגים שפטיה זאבי ערב לא גרמו לבקר", 
            "5": "הכרתי גוים נשמו פנותם החרבתי חוצותם מבלי עובר נצדו עריהם מבלי־איש מאין יושב", 
            "4": "יהוה צדיק בקרבה לא יעשה עולה בבקר בבקר משפטו יתן לאור לא נעדר ולא־יודע עול בשת", 
            "7": "לכן חכו־לי נאם־יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל־הארץ", 
            "6": "אמרתי אך־תיראי אותי תקחי מוסר ולא־יכרת מעונה כל אשר־פקדתי עליה אכן השכימו השחיתו כל עלילותם", 
            "9": "מעבר לנהרי־כוש עתרי בת־פוצי יובלון מנחתי", 
            "8": "כי־אז אהפך אל־עמים שפה ברורה לקרא כלם בשם יהוה לעבדו שכם אחד"
        }
    }, 
    "meta": "Chapter-Verse"
}