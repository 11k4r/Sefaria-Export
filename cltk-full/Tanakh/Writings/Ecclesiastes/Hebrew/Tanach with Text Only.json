{
    "work": "Ecclesiastes", 
    "text": {
        "11": {
            "11": "ויתר מהמה בני הזהר עשות ספרים הרבה אין קץ ולהג הרבה יגעת בשר", 
            "10": "דברי חכמים כדרבנות וכמשמרות נטועים בעלי אספות נתנו מרעה אחד", 
            "13": "כי את־כל־מעשה האלהים יבא במשפט על כל־נעלם אם־טוב ואם־רע<br><small>[סוף דבר הכל נשמע את־האלהים ירא ואת־מצותיו שמור כי־זה כל־האדם]</small>", 
            "12": "סוף דבר הכל נשמע את־האלהים ירא ואת־מצותיו שמור כי־זה כל־האדם", 
            "1": "עד אשר לא־תחשך השמש והאור והירח והכוכבים ושבו העבים אחר הגשם", 
            "0": "וזכר את־בוראיך בימי בחורתיך עד אשר לא־יבאו ימי הרעה והגיעו שנים אשר תאמר אין־לי בהם חפץ", 
            "3": "וסגרו דלתים בשוק בשפל קול הטחנה ויקום לקול הצפור וישחו כל־בנות השיר", 
            "2": "ביום שיזעו שמרי הבית והתעותו אנשי החיל ובטלו הטחנות כי מעטו וחשכו הראות בארבות", 
            "5": "עד אשר לא־ירחק [ירתק] חבל הכסף ותרץ גלת הזהב ותשבר כד על־המבוע ונרץ הגלגל אל־הבור", 
            "4": "גם מגבה יראו וחתחתים בדרך וינאץ השקד ויסתבל החגב ותפר האביונה כי־הלך האדם אל־בית עולמו וסבבו בשוק הספדים", 
            "7": "הבל הבלים אמר הקוהלת הכל הבל", 
            "6": "וישב העפר על־הארץ כשהיה והרוח תשוב אל־האלהים אשר נתנה", 
            "9": "בקש קהלת למצא דברי־חפץ וכתוב ישר דברי אמת", 
            "8": "ויתר שהיה קהלת חכם עוד למד־דעת את־העם ואזן וחקר תקן משלים הרבה"
        }, 
        "10": {
            "1": "תן־חלק לשבעה וגם לשמונה כי לא תדע מה־יהיה רעה על־הארץ", 
            "0": "שלח לחמך על־פני המים כי־ברב הימים תמצאנו", 
            "3": "שמר רוח לא יזרע וראה בעבים לא יקצור", 
            "2": "אם־ימלאו העבים גשם על־הארץ יריקו ואם־יפול עץ בדרום ואם בצפון מקום שיפול העץ שם יהוא", 
            "5": "בבקר זרע את־זרעך ולערב אל־תנח ידך כי אינך יודע אי זה יכשר הזה או־זה ואם־שניהם כאחד טובים", 
            "4": "כאשר אינך יודע מה־דרך הרוח כעצמים בבטן המלאה ככה לא תדע את־מעשה האלהים אשר יעשה את־הכל", 
            "7": "כי אם־שנים הרבה יחיה האדם בכלם ישמח ויזכר את־ימי החשך כי־הרבה יהיו כל־שבא הבל", 
            "6": "ומתוק האור וטוב לעינים לראות את־השמש", 
            "9": "והסר כעס מלבך והעבר רעה מבשרך כי־הילדות והשחרות הבל", 
            "8": "שמח בחור בילדותיך ויטיבך לבך בימי בחורותך והלך בדרכי לבך ובמראי עיניך ודע כי על־כל־אלה יביאך האלהים במשפט"
        }, 
        "1": {
            "24": "כי מי יאכל ומי יחוש חוץ ממני", 
            "25": "כי לאדם שטוב לפניו נתן חכמה ודעת ושמחה ולחוטא נתן ענין לאסוף ולכנוס לתת לטוב לפני האלהים גם־זה הבל ורעות רוח", 
            "20": "כי־יש אדם שעמלו בחכמה ובדעת ובכשרון ולאדם שלא עמל־בו יתננו חלקו גם־זה הבל ורעה רבה", 
            "21": "כי מה־הוה לאדם בכל־עמלו וברעיון לבו שהוא עמל תחת השמש", 
            "22": "כי כל־ימיו מכאבים וכעס ענינו גם־בלילה לא־שכב לבו גם־זה הבל הוא", 
            "23": "אין־טוב באדם שיאכל ושתה והראה את־נפשו טוב בעמלו גם־זה ראיתי אני כי מיד האלהים היא", 
            "1": "לשחוק אמרתי מהולל ולשמחה מה־זה עשה", 
            "0": "אמרתי אני בלבי לכה־נא אנסכה בשמחה וראה בטוב והנה גם־הוא הבל", 
            "3": "הגדלתי מעשי בניתי לי בתים נטעתי לי כרמים", 
            "2": "תרתי בלבי למשוך ביין את־בשרי ולבי נהג בחכמה ולאחז בסכלות עד אשר־אראה אי־זה טוב לבני האדם אשר יעשו תחת השמים מספר ימי חייהם", 
            "5": "עשיתי לי ברכות מים להשקות מהם יער צומח עצים", 
            "4": "עשיתי לי גנות ופרדסים ונטעתי בהם עץ כל־פרי", 
            "7": "כנסתי לי גם־כסף וזהב וסגלת מלכים והמדינות עשיתי לי שרים ושרות ותענוגת בני האדם שדה ושדות", 
            "6": "קניתי עבדים ושפחות ובני־בית היה לי גם מקנה בקר וצאן הרבה היה לי מכל שהיו לפני בירושלם", 
            "9": "וכל אשר שאלו עיני לא אצלתי מהם לא־מנעתי את־לבי מכל־שמחה כי־לבי שמח מכל־עמלי וזה־היה חלקי מכל־עמלי", 
            "8": "וגדלתי והוספתי מכל שהיה לפני בירושלם אף חכמתי עמדה לי", 
            "11": "ופניתי אני לראות חכמה והוללות וסכלות כי מה האדם שיבוא אחרי המלך את אשר־כבר עשוהו", 
            "10": "ופניתי אני בכל־מעשי שעשו ידי ובעמל שעמלתי לעשות והנה הכל הבל ורעות רוח ואין יתרון תחת השמש", 
            "13": "החכם עיניו בראשו והכסיל בחשך הולך וידעתי גם־אני שמקרה אחד יקרה את־כלם", 
            "12": "וראיתי אני שיש יתרון לחכמה מן־הסכלות כיתרון האור מן־החשך", 
            "15": "כי אין זכרון לחכם עם־הכסיל לעולם בשכבר הימים הבאים הכל נשכח ואיך ימות החכם עם־הכסיל", 
            "14": "ואמרתי אני בלבי כמקרה הכסיל גם־אני יקרני ולמה חכמתי אני אז יותר ודברתי בלבי שגם־זה הבל", 
            "17": "ושנאתי אני את־כל־עמלי שאני עמל תחת השמש שאניחנו לאדם שיהיה אחרי", 
            "16": "ושנאתי את־החיים כי רע עלי המעשה שנעשה תחת השמש כי־הכל הבל ורעות רוח", 
            "19": "וסבותי אני ליאש את־לבי על כל־העמל שעמלתי תחת השמש", 
            "18": "ומי יודע החכם יהיה או סכל וישלט בכל־עמלי שעמלתי ושחכמתי תחת השמש גם־זה הבל"
        }, 
        "0": {
            "11": "אני קהלת הייתי מלך על־ישראל בירושלם", 
            "10": "אין זכרון לראשנים וגם לאחרנים שיהיו לא־יהיה להם זכרון עם שיהיו לאחרנה", 
            "13": "ראיתי את־כל־המעשים שנעשו תחת השמש והנה הכל הבל ורעות רוח", 
            "12": "ונתתי את־לבי לדרוש ולתור בחכמה על כל־אשר נעשה תחת השמים הוא ענין רע נתן אלהים לבני האדם לענות בו", 
            "15": "דברתי אני עם־לבי לאמר אני הנה הגדלתי והוספתי חכמה על כל־אשר־היה לפני על־ירושלם ולבי ראה הרבה חכמה ודעת", 
            "14": "מעות לא־יוכל לתקן וחסרון לא־יוכל להמנות", 
            "17": "כי ברב חכמה רב־כעס ויוסיף דעת יוסיף מכאוב", 
            "16": "ואתנה לבי לדעת חכמה ודעת הוללות ושכלות ידעתי שגם־זה הוא רעיון רוח", 
            "1": "הבל הבלים אמר קהלת הבל הבלים הכל הבל", 
            "0": "דברי קהלת בן־דוד מלך בירושלם", 
            "3": "דור הלך ודור בא והארץ לעולם עמדת", 
            "2": "מה־יתרון לאדם בכל־עמלו שיעמל תחת השמש", 
            "5": "הולך אל־דרום וסובב אל־צפון סובב סבב הולך הרוח ועל־סביבתיו שב הרוח", 
            "4": "וזרח השמש ובא השמש ואל־מקומו שואף זורח הוא שם", 
            "7": "כל־הדברים יגעים לא־יוכל איש לדבר לא־תשבע עין לראות ולא־תמלא אזן משמע", 
            "6": "כל־הנחלים הלכים אל־הים והים איננו מלא אל־מקום שהנחלים הלכים שם הם שבים ללכת", 
            "9": "יש דבר שיאמר ראה־זה חדש הוא כבר היה לעלמים אשר היה מלפננו", 
            "8": "מה־שהיה הוא שיהיה ומה־שנעשה הוא שיעשה ואין כל־חדש תחת השמש"
        }, 
        "3": {
            "11": "ואם־יתקפו האחד השנים יעמדו נגדו והחוט המשלש לא במהרה ינתק", 
            "10": "גם אם־ישכבו שנים וחם להם ולאחד איך יחם", 
            "13": "כי־מבית הסורים יצא למלך כי גם במלכותו נולד רש", 
            "12": "טוב ילד מסכן וחכם ממלך זקן וכסיל אשר לא־ידע להזהר עוד", 
            "15": "אין־קץ לכל־העם לכל אשר־היה לפניהם גם האחרונים לא ישמחו־בו כי־גם־זה הבל ורעיון רוח", 
            "14": "ראיתי את־כל־החיים המהלכים תחת השמש עם הילד השני אשר יעמד תחתיו", 
            "16": "שמר רגליך [רגלך] כאשר תלך אל־בית האלהים וקרוב לשמע מתת הכסילים זבח כי־אינם יודעים לעשות רע", 
            "1": "ושבח אני את־המתים שכבר מתו מן־החיים אשר המה חיים עדנה", 
            "0": "ושבתי אני ואראה את־כל־העשקים אשר נעשים תחת השמש והנה דמעת העשקים ואין להם מנחם ומיד עשקיהם כח ואין להם מנחם", 
            "3": "וראיתי אני את־כל־עמל ואת כל־כשרון המעשה כי היא קנאת־איש מרעהו גם־זה הבל ורעות רוח", 
            "2": "וטוב משניהם את אשר־עדן לא היה אשר לא־ראה את־המעשה הרע אשר נעשה תחת השמש", 
            "5": "טוב מלא כף נחת ממלא חפנים עמל ורעות רוח", 
            "4": "הכסיל חבק את־ידיו ואכל את־בשרו", 
            "7": "יש אחד ואין שני גם בן ואח אין־לו ואין קץ לכל־עמלו גם־עיניו [עינו] לא־תשבע עשר ולמי אני עמל ומחסר את־נפשי מטובה גם־זה הבל וענין רע הוא", 
            "6": "ושבתי אני ואראה הבל תחת השמש", 
            "9": "כי אם־יפלו האחד יקים את־חברו ואילו האחד שיפול ואין שני להקימו", 
            "8": "טובים השנים מן־האחד אשר יש־להם שכר טוב בעמלם"
        }, 
        "2": {
            "20": "מי יודע רוח בני האדם העלה היא למעלה ורוח הבהמה הירדת היא למטה לארץ", 
            "21": "וראיתי כי אין טוב מאשר ישמח האדם במעשיו כי־הוא חלקו כי מי יביאנו לראות במה שיהיה אחריו", 
            "1": "עת ללדת ועת למות עת לטעת ועת לעקור נטוע", 
            "0": "לכל זמן ועת לכל־חפץ תחת השמים", 
            "3": "עת לבכות ועת לשחוק עת ספוד ועת רקוד", 
            "2": "עת להרוג ועת לרפוא עת לפרוץ ועת לבנות", 
            "5": "עת לבקש ועת לאבד עת לשמור ועת להשליך", 
            "4": "עת להשליך אבנים ועת כנוס אבנים עת לחבוק ועת לרחק מחבק", 
            "7": "עת לאהב ועת לשנא עת מלחמה ועת שלום", 
            "6": "עת לקרוע ועת לתפור עת לחשות ועת לדבר", 
            "9": "ראיתי את־הענין אשר נתן אלהים לבני האדם לענות בו", 
            "8": "מה־יתרון העושה באשר הוא עמל", 
            "11": "ידעתי כי אין טוב בם כי אם־לשמוח ולעשות טוב בחייו", 
            "10": "את־הכל עשה יפה בעתו גם את־העלם נתן בלבם מבלי אשר לא־ימצא האדם את־המעשה אשר־עשה האלהים מראש ועד־סוף", 
            "13": "ידעתי כי כל־אשר יעשה האלהים הוא יהיה לעולם עליו אין להוסיף וממנו אין לגרע והאלהים עשה שיראו מלפניו", 
            "12": "וגם כל־האדם שיאכל ושתה וראה טוב בכל־עמלו מתת אלהים היא", 
            "15": "ועוד ראיתי תחת השמש מקום המשפט שמה הרשע ומקום הצדק שמה הרשע", 
            "14": "מה־שהיה כבר הוא ואשר להיות כבר היה והאלהים יבקש את־נרדף", 
            "17": "אמרתי אני בלבי על־דברת בני האדם לברם האלהים ולראות שהם־בהמה המה להם", 
            "16": "אמרתי אני בלבי את־הצדיק ואת־הרשע ישפט האלהים כי־עת לכל־חפץ ועל כל־המעשה שם", 
            "19": "הכל הולך אל־מקום אחד הכל היה מן־העפר והכל שב אל־העפר", 
            "18": "כי מקרה בני־האדם ומקרה הבהמה ומקרה אחד להם כמות זה כן מות זה ורוח אחד לכל ומותר האדם מן־הבהמה אין כי הכל הבל"
        }, 
        "5": {
            "11": "כי מי־יודע מה־טוב לאדם בחיים מספר ימי־חיי הבלו ויעשם כצל אשר מי־יגיד לאדם מה־יהיה אחריו תחת השמש", 
            "10": "כי יש־דברים הרבה מרבים הבל מה־יתר לאדם", 
            "1": "איש אשר יתן־לו האלהים עשר ונכסים וכבוד ואיננו חסר לנפשו מכל אשר־יתאוה ולא־ישליטנו האלהים לאכל ממנו כי איש נכרי יאכלנו זה הבל וחלי רע הוא", 
            "0": "יש רעה אשר ראיתי תחת השמש ורבה היא על־האדם", 
            "3": "כי־בהבל בא ובחשך ילך ובחשך שמו יכסה", 
            "2": "אם־יוליד איש מאה ושנים רבות יחיה ורב שיהיו ימי־שניו ונפשו לא־תשבע מן־הטובה וגם־קבורה לא־היתה לו אמרתי טוב ממנו הנפל", 
            "5": "ואלו חיה אלף שנים פעמים וטובה לא ראה הלא אל־מקום אחד הכל הולך", 
            "4": "גם־שמש לא־ראה ולא ידע נחת לזה מזה", 
            "7": "כי מה־יותר לחכם מן־הכסיל מה־לעני יודע להלך נגד החיים", 
            "6": "כל־עמל האדם לפיהו וגם־הנפש לא תמלא", 
            "9": "מה־שהיה כבר נקרא שמו ונודע אשר־הוא אדם ולא־יוכל לדין עם שהתקיף [שתקיף] ממנו", 
            "8": "טוב מראה עינים מהלך־נפש גם־זה הבל ורעות רוח"
        }, 
        "4": {
            "11": "יש רעה חולה ראיתי תחת השמש עשר שמור לבעליו לרעתו", 
            "10": "מתוקה שנת העבד אם־מעט ואם־הרבה יאכל והשבע לעשיר איננו מניח לו לישון", 
            "13": "כאשר יצא מבטן אמו ערום ישוב ללכת כשבא ומאומה לא־ישא בעמלו שילך בידו", 
            "12": "ואבד העשר ההוא בענין רע והוליד בן ואין בידו מאומה", 
            "15": "גם כל־ימיו בחשך יאכל וכעס הרבה וחליו וקצף", 
            "14": "וגם־זה רעה חולה כל־עמת שבא כן ילך ומה־יתרון לו שיעמל לרוח", 
            "17": "גם כל־האדם אשר נתן־לו האלהים עשר ונכסים והשליטו לאכל ממנו ולשאת את־חלקו ולשמח בעמלו זה מתת אלהים היא", 
            "16": "הנה אשר־ראיתי אני טוב אשר־יפה לאכול־ולשתות ולראות טובה בכל־עמלו שיעמל תחת־השמש מספר ימי־חיו [חייו] אשר־נתן־לו האלהים כי־הוא חלקו", 
            "18": "כי לא הרבה יזכר את־ימי חייו כי האלהים מענה בשמחת לבו", 
            "1": "כי בא החלום ברב ענין וקול כסיל ברב דברים", 
            "0": "אל־תבהל על־פיך ולבך אל־ימהר להוציא דבר לפני האלהים כי האלהים בשמים ואתה על־הארץ על־כן יהיו דבריך מעטים", 
            "3": "טוב אשר לא־תדר משתדור ולא תשלם", 
            "2": "כאשר תדר נדר לאלהים אל־תאחר לשלמו כי אין חפץ בכסילים את אשר־תדר שלם", 
            "5": "כי ברב חלמות והבלים ודברים הרבה כי את־האלהים ירא", 
            "4": "אל־תתן את־פיך לחטיא את־בשרך ואל־תאמר לפני המלאך כי שגגה היא למה יקצף האלהים על־קולך וחבל את־מעשה ידיך", 
            "7": "ויתרון ארץ בכל היא [הוא] מלך לשדה נעבד", 
            "6": "אם־עשק רש וגזל משפט וצדק תראה במדינה אל־תתמה על־החפץ כי גבה מעל גבה שמר וגבהים עליהם", 
            "9": "ברבות הטובה רבו אוכליה ומה־כשרון לבעליה כי אם־ראית [ראות] עיניו", 
            "8": "אהב כסף לא־ישבע כסף ומי־אהב בהמון לא תבואה גם־זה הבל"
        }, 
        "7": {
            "11": "אשר חטא עשה רע מאת ומאריך לו כי גם־יודע אני אשר יהיה־טוב ליראי האלהים אשר ייראו מלפניו", 
            "10": "אשר אין־נעשה פתגם מעשה הרעה מהרה על־כן מלא לב בני־האדם בהם לעשות רע", 
            "13": "יש־הבל אשר נעשה על־הארץ אשר יש צדיקים אשר מגיע אלהם כמעשה הרשעים ויש רשעים שמגיע אלהם כמעשה הצדיקים אמרתי שגם־זה הבל", 
            "12": "וטוב לא־יהיה לרשע ולא־יאריך ימים כצל אשר איננו ירא מלפני אלהים", 
            "15": "כאשר נתתי את־לבי לדעת חכמה ולראות את־הענין אשר נעשה על־הארץ כי גם ביום ובלילה שנה בעיניו איננו ראה", 
            "14": "ושבחתי אני את־השמחה אשר אין־טוב לאדם תחת השמש כי אם־לאכול ולשתות ולשמוח והוא ילונו בעמלו ימי חייו אשר־נתן־לו האלהים תחת השמש", 
            "16": "וראיתי את־כל־מעשה האלהים כי לא יוכל האדם למצוא את־המעשה אשר נעשה תחת־השמש בשל אשר יעמל האדם לבקש ולא ימצא וגם אם־יאמר החכם לדעת לא יוכל למצא", 
            "1": "אני פי־מלך שמור ועל דברת שבועת אלהים", 
            "0": "מי כהחכם ומי יודע פשר דבר חכמת אדם תאיר פניו ועז פניו ישנא", 
            "3": "באשר דבר־מלך שלטון ומי יאמר־לו מה־תעשה", 
            "2": "אל־תבהל מפניו תלך אל־תעמד בדבר רע כי כל־אשר יחפץ יעשה", 
            "5": "כי לכל־חפץ יש עת ומשפט כי־רעת האדם רבה עליו", 
            "4": "שומר מצוה לא ידע דבר רע ועת ומשפט ידע לב חכם", 
            "7": "אין אדם שליט ברוח לכלוא את־הרוח ואין שלטון ביום המות ואין משלחת במלחמה ולא־ימלט רשע את־בעליו", 
            "6": "כי־איננו ידע מה־שיהיה כי כאשר יהיה מי יגיד לו", 
            "9": "ובכן ראיתי רשעים קברים ובאו וממקום קדוש יהלכו וישתכחו בעיר אשר כן־עשו גם־זה הבל", 
            "8": "את־כל־זה ראיתי ונתון את־לבי לכל־מעשה אשר נעשה תחת השמש עת אשר שלט האדם באדם לרע לו"
        }, 
        "6": {
            "24": "סבותי אני ולבי לדעת ולתור ובקש חכמה וחשבון ולדעת רשע כסל והסכלות הוללות", 
            "25": "ומוצא אני מר ממות את־האשה אשר־היא מצודים וחרמים לבה אסורים ידיה טוב לפני האלהים ימלט ממנה וחוטא ילכד בה", 
            "26": "ראה זה מצאתי אמרה קהלת אחת לאחת למצא חשבון", 
            "27": "אשר עוד־בקשה נפשי ולא מצאתי אדם אחד מאלף מצאתי ואשה בכל־אלה לא מצאתי", 
            "20": "גם לכל־הדברים אשר ידברו אל־תתן לבך אשר לא־תשמע את־עבדך מקללך", 
            "21": "כי גם־פעמים רבות ידע לבך אשר גם־את [אתה] קללת אחרים", 
            "22": "כל־זה נסיתי בחכמה אמרתי אחכמה והיא רחוקה ממני", 
            "23": "רחוק מה־שהיה ועמק עמק מי ימצאנו", 
            "28": "לבד ראה־זה מצאתי אשר עשה האלהים את־האדם ישר והמה בקשו חשבנות רבים", 
            "1": "טוב ללכת אל־בית־אבל מלכת אל־בית משתה באשר הוא סוף כל־האדם והחי יתן אל־לבו", 
            "0": "טוב שם משמן טוב ויום המות מיום הולדו", 
            "3": "לב חכמים בבית אבל ולב כסילים בבית שמחה", 
            "2": "טוב כעס משחק כי־ברע פנים ייטב לב", 
            "5": "כי כקול הסירים תחת הסיר כן שחק הכסיל וגם־זה הבל", 
            "4": "טוב לשמע גערת חכם מאיש שמע שיר כסילים", 
            "7": "טוב אחרית דבר מראשיתו טוב ארך־רוח מגבה־רוח", 
            "6": "כי העשק יהולל חכם ויאבד את־לב מתנה", 
            "9": "אל־תאמר מה היה שהימים הראשנים היו טובים מאלה כי לא מחכמה שאלת על־זה", 
            "8": "אל־תבהל ברוחך לכעוס כי כעס בחיק כסילים ינוח", 
            "11": "כי בצל החכמה בצל הכסף ויתרון דעת החכמה תחיה בעליה", 
            "10": "טובה חכמה עם־נחלה ויתר לראי השמש", 
            "13": "ביום טובה היה בטוב וביום רעה ראה גם את־זה לעמת־זה עשה האלהים על־דברת שלא ימצא האדם אחריו מאומה", 
            "12": "ראה את־מעשה האלהים כי מי יוכל לתקן את אשר עותו", 
            "15": "אל־תהי צדיק הרבה ואל־תתחכם יותר למה תשומם", 
            "14": "את־הכל ראיתי בימי הבלי יש צדיק אבד בצדקו ויש רשע מאריך ברעתו", 
            "17": "טוב אשר תאחז בזה וגם־מזה אל־תנח את־ידך כי־ירא אלהים יצא את־כלם", 
            "16": "אל־תרשע הרבה ואל־תהי סכל למה תמות בלא עתך", 
            "19": "כי אדם אין צדיק בארץ אשר יעשה־טוב ולא יחטא", 
            "18": "החכמה תעז לחכם מעשרה שליטים אשר היו בעיר"
        }, 
        "9": {
            "11": "דברי פי־חכם חן ושפתות כסיל תבלענו", 
            "10": "אם־ישך הנחש בלוא־לחש ואין יתרון לבעל הלשון", 
            "13": "והסכל ירבה דברים לא־ידע האדם מה־שיהיה ואשר יהיה מאחריו מי יגיד לו", 
            "12": "תחלת דברי־פיהו סכלות ואחרית פיהו הוללות רעה", 
            "15": "אי־לך ארץ שמלכך נער ושריך בבקר יאכלו", 
            "14": "עמל הכסילים תיגענו אשר לא־ידע ללכת אל־עיר", 
            "17": "בעצלתים ימך המקרה ובשפלות ידים ידלף הבית", 
            "16": "אשריך ארץ שמלכך בן־חורים ושריך בעת יאכלו בגבורה ולא בשתי", 
            "19": "גם במדעך מלך אל־תקלל ובחדרי משכבך אל־תקלל עשיר כי עוף השמים יוליך את־הקול ובעל הכנפים [כנפים] יגיד דבר", 
            "18": "לשחוק עשים לחם ויין ישמח חיים והכסף יענה את־הכל", 
            "1": "לב חכם לימינו ולב כסיל לשמאלו", 
            "0": "זבובי מות יבאיש יביע שמן רוקח יקר מחכמה מכבוד סכלות מעט", 
            "3": "אם־רוח המושל תעלה עליך מקומך אל־תנח כי מרפא יניח חטאים גדולים", 
            "2": "וגם־בדרך כשהסכל [כשסכל] הלך לבו חסר ואמר לכל סכל הוא", 
            "5": "נתן הסכל במרומים רבים ועשירים בשפל ישבו", 
            "4": "יש רעה ראיתי תחת השמש כשגגה שיצא מלפני השליט", 
            "7": "חפר גומץ בו יפול ופרץ גדר ישכנו נחש", 
            "6": "ראיתי עבדים על־סוסים ושרים הלכים כעבדים על־הארץ", 
            "9": "אם־קהה הברזל והוא לא־פנים קלקל וחילים יגבר ויתרון הכשיר [הכשר] חכמה", 
            "8": "מסיע אבנים יעצב בהם בוקע עצים יסכן בם"
        }, 
        "8": {
            "11": "כי גם לא־ידע האדם את־עתו כדגים שנאחזים במצודה רעה וכצפרים האחזות בפח כהם יוקשים בני האדם לעת רעה כשתפול עליהם פתאם", 
            "10": "שבתי וראה תחת־השמש כי לא לקלים המרוץ ולא לגבורים המלחמה וגם לא לחכמים לחם וגם לא לנבנים עשר וגם לא לידעים חן כי־עת ופגע יקרה את־כלם", 
            "13": "עיר קטנה ואנשים בה מעט ובא־אליה מלך גדול וסבב אתה ובנה עליה מצודים גדלים", 
            "12": "גם־זה ראיתי חכמה תחת השמש וגדולה היא אלי", 
            "15": "ואמרתי אני טובה חכמה מגבורה וחכמת המסכן בזויה ודבריו אינם נשמעים", 
            "14": "ומצא בה איש מסכן חכם ומלט־הוא את־העיר בחכמתו ואדם לא זכר את־האיש המסכן ההוא", 
            "17": "טובה חכמה מכלי קרב וחוטא אחד יאבד טובה הרבה", 
            "16": "דברי חכמים בנחת נשמעים מזעקת מושל בכסילים", 
            "1": "הכל כאשר לכל מקרה אחד לצדיק ולרשע לטוב ולטהור ולטמא ולזבח ולאשר איננו זבח כטוב כחטא הנשבע כאשר שבועה ירא", 
            "0": "כי את־כל־זה נתתי אל־לבי ולבור את־כל־זה אשר הצדיקים והחכמים ועבדיהם ביד האלהים גם־אהבה גם־שנאה אין יודע האדם הכל לפניהם", 
            "3": "כי־מי אשר יבחר [יחבר] אל כל־החיים יש בטחון כי־לכלב חי הוא טוב מן־האריה המת", 
            "2": "זה רע בכל אשר־נעשה תחת השמש כי־מקרה אחד לכל וגם לב בני־האדם מלא־רע והוללות בלבבם בחייהם ואחריו אל־המתים", 
            "5": "גם אהבתם גם־שנאתם גם־קנאתם כבר אבדה וחלק אין־להם עוד לעולם בכל אשר־נעשה תחת השמש", 
            "4": "כי החיים יודעים שימתו והמתים אינם יודעים מאומה ואין־עוד להם שכר כי נשכח זכרם", 
            "7": "בכל־עת יהיו בגדיך לבנים ושמן על־ראשך אל־יחסר", 
            "6": "לך אכל בשמחה לחמך ושתה בלב־טוב יינך כי כבר רצה האלהים את־מעשיך", 
            "9": "כל אשר תמצא ידך לעשות בכחך עשה כי אין מעשה וחשבון ודעת וחכמה בשאול אשר אתה הלך שמה", 
            "8": "ראה חיים עם־אשה אשר־אהבת כל־ימי חיי הבלך אשר נתן־לך תחת השמש כל ימי הבלך כי הוא חלקך בחיים ובעמלך אשר־אתה עמל תחת השמש"
        }
    }, 
    "meta": "Chapter-Verse"
}