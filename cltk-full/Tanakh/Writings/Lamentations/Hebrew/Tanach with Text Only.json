{
    "work": "Lamentations", 
    "text": {
        "1": {
            "20": "שכבו לארץ חוצות נער וזקן בתולתי ובחורי נפלו בחרב הרגת ביום אפך טבחת לא חמלת", 
            "21": "תקרא כיום מועד מגורי מסביב ולא היה ביום אף־יהוה פליט ושריד אשר־טפחתי ורביתי איבי כלם", 
            "1": "בלע אדני לא [ולא] חמל את כל־נאות יעקב הרס בעברתו מבצרי בת־יהודה הגיע לארץ חלל ממלכה ושריה", 
            "0": "איכה יעיב באפו אדני את־בת־ציון השליך משמים ארץ תפארת ישראל ולא־זכר הדם־רגליו ביום אפו", 
            "3": "דרך קשתו כאויב נצב ימינו כצר ויהרג כל מחמדי־עין באהל בת־ציון שפך כאש חמתו", 
            "2": "גדע בחרי אף כל קרן ישראל השיב אחור ימינו מפני אויב ויבער ביעקב כאש להבה אכלה סביב", 
            "5": "ויחמס כגן שכו שחת מועדו שכח יהוה בציון מועד ושבת וינאץ בזעם־אפו מלך וכהן", 
            "4": "היה אדני כאויב בלע ישראל בלע כל־ארמנותיה שחת מבצריו וירב בבת־יהודה תאניה ואניה", 
            "7": "חשב יהוה להשחית חומת בת־ציון נטה קו לא־השיב ידו מבלע ויאבל־חל וחומה יחדו אמללו", 
            "6": "זנח אדני מזבחו נאר מקדשו הסגיר ביד־אויב חומת ארמנותיה קול נתנו בבית־יהוה כיום מועד", 
            "9": "ישבו לארץ ידמו זקני בת־ציון העלו עפר על־ראשם חגרו שקים הורידו לארץ ראשן בתולת ירושלם", 
            "8": "טבעו בארץ שעריה אבד ושבר בריחיה מלכה ושריה בגוים אין תורה גם־נביאיה לא־מצאו חזון מיהוה", 
            "11": "לאמתם יאמרו איה דגן ויין בהתעטפם כחלל ברחבות עיר בהשתפך נפשם אל־חיק אמתם", 
            "10": "כלו בדמעות עיני חמרמרו מעי נשפך לארץ כבדי על־שבר בת־עמי בעטף עולל ויונק ברחבות קריה", 
            "13": "נביאיך חזו לך שוא ותפל ולא־גלו על־עונך להשיב שביתך [שבותך] ויחזו לך משאות שוא ומדוחים", 
            "12": "מה־אעידך מה אדמה־לך הבת ירושלם מה אשוה־לך ואנחמך בתולת בת־ציון כי־גדול כים שברך מי ירפא־לך", 
            "15": "פצו עליך פיהם כל־אויביך שרקו ויחרקו־שן אמרו בלענו אך זה היום שקוינהו מצאנו ראינו", 
            "14": "ספקו עליך כפים כל־עברי דרך שרקו וינעו ראשם על־בת ירושלם הזאת העיר שיאמרו כלילת יפי משוש לכל־הארץ", 
            "17": "צעק לבם אל־אדני חומת בת־ציון הורידי כנחל דמעה יומם ולילה אל־תתני פוגת לך אל־תדם בת־עינך", 
            "16": "עשה יהוה אשר זמם בצע אמרתו אשר צוה מימי־קדם הרס ולא חמל וישמח עליך אויב הרים קרן צריך", 
            "19": "ראה יהוה והביטה למי עוללת כה אם־תאכלנה נשים פרים עללי טפחים אם־יהרג במקדש אדני כהן ונביא", 
            "18": "קומי רני בליל [בלילה] לראש אשמרות שפכי כמים לבך נכח פני אדני שאי אליו כפיך על־נפש עולליך העטופים ברעב בראש כל־חוצות"
        }, 
        "0": {
            "20": "שמעו כי נאנחה אני אין מנחם לי כל־איבי שמעו רעתי ששו כי אתה עשית הבאת יום־קראת ויהיו כמוני", 
            "21": "תבא כל־רעתם לפניך ועולל למו כאשר עוללת לי על כל־פשעי כי־רבות אנחתי ולבי דוי", 
            "1": "בכו תבכה בלילה ודמעתה על לחיה אין־לה מנחם מכל־אהביה כל־רעיה בגדו בה היו לה לאיבים", 
            "0": "איכה ישבה בדד העיר רבתי עם היתה כאלמנה רבתי בגוים שרתי במדינות היתה למס", 
            "3": "דרכי ציון אבלות מבלי באי מועד כל־שעריה שוממין כהניה נאנחים בתולתיה נוגות והיא מר־לה", 
            "2": "גלתה יהודה מעני ומרב עבדה היא ישבה בגוים לא מצאה מנוח כל־רדפיה השיגוה בין המצרים", 
            "5": "ויצא מן־בת־[מבת־] ציון כל־הדרה היו שריה כאילים לא־מצאו מרעה וילכו בלא־כח לפני רודף", 
            "4": "היו צריה לראש איביה שלו כי־יהוה הוגה על רב־פשעיה עולליה הלכו שבי לפני־צר", 
            "7": "חטא חטאה ירושלם על־כן לנידה היתה כל־מכבדיה הזילוה כי־ראו ערותה גם־היא נאנחה ותשב אחור", 
            "6": "זכרה ירושלם ימי עניה ומרודיה כל מחמדיה אשר היו מימי קדם בנפל עמה ביד־צר ואין עוזר לה ראוה צרים שחקו על משבתה", 
            "9": "ידו פרש צר על כל־מחמדיה כי־ראתה גוים באו מקדשה אשר צויתה לא־יבאו בקהל לך", 
            "8": "טמאתה בשוליה לא זכרה אחריתה ותרד פלאים אין מנחם לה ראה יהוה את־עניי כי הגדיל אויב", 
            "11": "לוא אליכם כל־עברי דרך הביטו וראו אם־יש מכאוב כמכאבי אשר עולל לי אשר הוגה יהוה ביום חרון אפו", 
            "10": "כל־עמה נאנחים מבקשים לחם נתנו מחמודיהם [מחמדיהם] באכל להשיב נפש ראה יהוה והביטה כי הייתי זוללה", 
            "13": "נשקד על פשעי בידו ישתרגו עלו על־צוארי הכשיל כחי נתנני אדני בידי לא־אוכל קום", 
            "12": "ממרום שלח־אש בעצמתי וירדנה פרש רשת לרגלי השיבני אחור נתנני שממה כל־היום דוה", 
            "15": "על־אלה אני בוכיה עיני עיני ירדה מים כי־רחק ממני מנחם משיב נפשי היו בני שוממים כי גבר אויב", 
            "14": "סלה כל־אבירי אדני בקרבי קרא עלי מועד לשבר בחורי גת דרך אדני לבתולת בת־יהודה", 
            "17": "צדיק הוא יהוה כי פיהו מריתי שמעו־נא כל־עמים [העמים] וראו מכאבי בתולתי ובחורי הלכו בשבי", 
            "16": "פרשה ציון בידיה אין מנחם לה צוה יהוה ליעקב סביביו צריו היתה ירושלם לנדה ביניהם", 
            "19": "ראה יהוה כי־צר־לי מעי חמרמרו נהפך לבי בקרבי כי מרו מריתי מחוץ שכלה־חרב בבית כמות", 
            "18": "קראתי למאהבי המה רמוני כהני וזקני בעיר גועו כי־בקשו אכל למו וישיבו את־נפשם"
        }, 
        "3": {
            "20": "שישי ושמחי בת־אדום יושבתי [יושבת] בארץ עוץ גם־עליך תעבר־כוס תשכרי ותתערי", 
            "21": "תם־עונך בת־ציון לא יוסיף להגלותך פקד עונך בת־אדום גלה על־חטאתיך", 
            "1": "בני ציון היקרים המסלאים בפז איכה נחשבו לנבלי־חרש מעשה ידי יוצר", 
            "0": "איכה יועם זהב ישנא הכתם הטוב תשתפכנה אבני־קדש בראש כל־חוצות", 
            "3": "דבק לשון יונק אל־חכו בצמא עוללים שאלו לחם פרש אין להם", 
            "2": "גם־תנין [תנים] חלצו שד היניקו גוריהן בת־עמי לאכזר כי ענים [כיענים] במדבר", 
            "5": "ויגדל עון בת־עמי מחטאת סדם ההפוכה כמו־רגע ולא־חלו בה ידים", 
            "4": "האכלים למעדנים נשמו בחוצות האמנים עלי תולע חבקו אשפתות", 
            "7": "חשך משחור תארם לא נכרו בחוצות צפד עורם על־עצמם יבש היה כעץ", 
            "6": "זכו נזיריה משלג צחו מחלב אדמו עצם מפנינים ספיר גזרתם", 
            "9": "ידי נשים רחמניות בשלו ילדיהן היו לברות למו בשבר בת־עמי", 
            "8": "טובים היו חללי־חרב מחללי רעב שהם יזובו מדקרים מתנובת שדי", 
            "11": "לא האמינו מלכי־ארץ וכל [כל] ישבי תבל כי יבא צר ואויב בשערי ירושלם", 
            "10": "כלה יהוה את־חמתו שפך חרון אפו ויצת־אש בציון ותאכל יסודתיה", 
            "13": "נעו עורים בחוצות נגאלו בדם בלא יוכלו יגעו בלבשיהם", 
            "12": "מחטאת נביאיה עונות כהניה השפכים בקרבה דם צדיקים", 
            "15": "פני יהוה חלקם לא יוסיף להביטם פני כהנים לא נשאו זקנים [וזקנים] לא חננו", 
            "14": "סורו טמא קראו למו סורו סורו אל־תגעו כי נצו גם־נעו אמרו בגוים לא יוסיפו לגור", 
            "17": "צדו צעדינו מלכת ברחבתינו קרב קצינו מלאו ימינו כי־בא קצינו", 
            "16": "עודינה [עודינו] תכלינה עינינו אל־עזרתנו הבל בצפיתנו צפינו אל־גוי לא יושע", 
            "19": "רוח אפינו משיח יהוה נלכד בשחיתותם אשר אמרנו בצלו נחיה בגוים", 
            "18": "קלים היו רדפינו מנשרי שמים על־ההרים דלקנו במדבר ארבו לנו"
        }, 
        "2": {
            "56": "קרבת ביום אקראך אמרת אל־תירא", 
            "54": "קראתי שמך יהוה מבור תחתיות", 
            "42": "סכתה באף ותרדפנו הרגת לא חמלת", 
            "48": "עיני נגרה ולא תדמה מאין הפגות", 
            "43": "סכותה בענן לך מעבור תפלה", 
            "60": "שמעת חרפתם יהוה כל־מחשבתם עלי", 
            "61": "שפתי קמי והגיונם עלי כל־היום", 
            "62": "שבתם וקימתם הביטה אני מנגינתם", 
            "63": "תשיב להם גמול יהוה כמעשה ידיהם", 
            "64": "תתן להם מגנת־לב תאלתך להם", 
            "49": "עד־ישקיף וירא יהוה משמים", 
            "52": "צמתו בבור חיי וידו־אבן בי", 
            "53": "צפו־מים על־ראשי אמרתי נגזרתי", 
            "24": "טוב יהוה לקוו לנפש תדרשנו", 
            "25": "טוב ויחיל ודומם לתשועת יהוה", 
            "26": "טוב לגבר כי־ישא על בנעוריו", 
            "27": "ישב בדד וידם כי נטל עליו", 
            "20": "זאת אשיב אל־לבי על־כן אוחיל", 
            "21": "חסדי יהוה כי לא־תמנו כי לא־כלו רחמיו", 
            "22": "חדשים לבקרים רבה אמונתך", 
            "23": "חלקי יהוה אמרה נפשי על־כן אוחיל לו", 
            "46": "פחד ופחת היה לנו השאת והשבר", 
            "47": "פלגי־מים תרד עיני על־שבר בת־עמי", 
            "44": "סחי ומאוס תשימנו בקרב העמים", 
            "45": "פצו עלינו פיהם כל־איבינו", 
            "28": "יתן בעפר פיהו אולי יש תקוה", 
            "29": "יתן למכהו לחי ישבע בחרפה", 
            "40": "נשא לבבנו אל־כפים אל־אל בשמים", 
            "41": "נחנו פשענו ומרינו אתה לא סלחת", 
            "1": "אותי נהג וילך חשך ולא־אור", 
            "0": "אני הגבר ראה עני בשבט עברתו", 
            "3": "בלה בשרי ועורי שבר עצמותי", 
            "2": "אך בי ישב יהפך ידו כל־היום", 
            "5": "במחשכים הושיבני כמתי עולם", 
            "4": "בנה עלי ויקף ראש ותלאה", 
            "7": "גם כי אזעק ואשוע שתם תפלתי", 
            "6": "גדר בעדי ולא אצא הכביד נחשתי", 
            "9": "דב ארב הוא לי אריה [ארי] במסתרים", 
            "8": "גדר דרכי בגזית נתיבתי עוה", 
            "51": "צוד צדוני כצפור איבי חנם", 
            "39": "נחפשה דרכינו ונחקרה ונשובה עד־יהוה", 
            "65": "תרדף באף ותשמידם מתחת שמי יהוה", 
            "38": "מה־יתאונן אדם חי גבר על־חטאו [חטאיו]", 
            "59": "ראיתה כל־נקמתם כל־מחשבתם לי", 
            "58": "ראיתה יהוה עותתי שפטה משפטי", 
            "11": "דרך קשתו ויציבני כמטרא לחץ", 
            "10": "דרכי סורר ויפשחני שמני שמם", 
            "13": "הייתי שחק לכל־עמי נגינתם כל־היום", 
            "12": "הביא בכליותי בני אשפתו", 
            "15": "ויגרס בחצץ שני הכפישני באפר", 
            "14": "השביעני במרורים הרוני לענה", 
            "17": "ואמר אבד נצחי ותוחלתי מיהוה", 
            "16": "ותזנח משלום נפשי נשיתי טובה", 
            "19": "זכור תזכור ותשיח [ותשוח] עלי נפשי", 
            "18": "זכר־עניי ומרודי לענה וראש", 
            "31": "כי אם־הוגה ורחם כרב חסדו [חסדיו]", 
            "30": "כי לא יזנח לעולם אדני", 
            "37": "מפי עליון לא תצא הרעות והטוב", 
            "36": "מי זה אמר ותהי אדני לא צוה", 
            "35": "לעות אדם בריבו אדני לא ראה", 
            "34": "להטות משפט־גבר נגד פני עליון", 
            "33": "לדכא תחת רגליו כל אסירי ארץ", 
            "55": "קולי שמעת אל־תעלם אזנך לרוחתי לשועתי", 
            "32": "כי לא ענה מלבו ויגה בני־איש", 
            "57": "רבת אדני ריבי נפשי גאלת חיי", 
            "50": "עיני עוללה לנפשי מכל בנות עירי"
        }, 
        "4": {
            "20": "השיבנו יהוה אליך ונשוב [ונשובה] חדש ימינו כקדם", 
            "21": "כי אם־מאס מאסתנו קצפת עלינו עד־מאד<br><small>[השיבנו יהוה אליך ונשובה חדש ימינו כקדם]</small>", 
            "1": "נחלתנו נהפכה לזרים בתינו לנכרים", 
            "0": "זכר יהוה מה־היה לנו הביט [הביטה] וראה את־חרפתנו", 
            "3": "מימינו בכסף שתינו עצינו במחיר יבאו", 
            "2": "יתומים היינו אין [ואין] אב אמתינו כאלמנות", 
            "5": "מצרים נתנו יד אשור לשבע לחם", 
            "4": "על צוארנו נרדפנו יגענו לא [ולא] הונח לנו", 
            "7": "עבדים משלו בנו פרק אין מידם", 
            "6": "אבתינו חטאו אינם [ואינם] אנחנו [ואנחנו] עונתיהם סבלנו", 
            "9": "עורנו כתנור נכמרו מפני זלעפות רעב", 
            "8": "בנפשנו נביא לחמנו מפני חרב המדבר", 
            "11": "שרים בידם נתלו פני זקנים לא נהדרו", 
            "10": "נשים בציון ענו בתלת בערי יהודה", 
            "13": "זקנים משער שבתו בחורים מנגינתם", 
            "12": "בחורים טחון נשאו ונערים בעץ כשלו", 
            "15": "נפלה עטרת ראשנו אוי־נא לנו כי חטאנו", 
            "14": "שבת משוש לבנו נהפך לאבל מחלנו", 
            "17": "על הר־ציון ששמם שועלים הלכו־בו", 
            "16": "על־זה היה דוה לבנו על־אלה חשכו עינינו", 
            "19": "למה לנצח תשכחנו תעזבנו לארך ימים", 
            "18": "אתה יהוה לעולם תשב כסאך לדר ודור"
        }
    }, 
    "meta": "Chapter-Verse"
}