{
    "work": "Nehemiah", 
    "text": {
        "11": {
            "42": "ויזבחו ביום־ההוא זבחים גדולים וישמחו כי האלהים שמחם שמחה גדולה וגם הנשים והילדים שמחו ותשמע שמחת ירושלם מרחוק", 
            "43": "ויפקדו ביום ההוא אנשים על־הנשכות לאוצרות לתרומות לראשית ולמעשרות לכנוס בהם לשדי הערים מנאות התורה לכהנים וללוים כי שמחת יהודה על־הכהנים ועל־הלוים העמדים", 
            "24": "מתניה ובקבקיה עבדיה משלם טלמון עקוב שמרים שוערים משמר באספי השערים", 
            "25": "אלה בימי יויקים בן־ישוע בן־יוצדק ובימי נחמיה הפחה ועזרא הכהן הסופר", 
            "26": "ובחנכת חומת ירושלם בקשו את־הלוים מכל־מקומתם להביאם לירושלם לעשת חנכה ושמחה ובתודות ובשיר מצלתים נבלים ובכנרות", 
            "27": "ויאספו בני המשררים ומן־הככר סביבות ירושלם ומן־חצרי נטפתי", 
            "20": "לחלקיה חשביה לידעיה נתנאל", 
            "21": "הלוים בימי אלישיב יוידע ויוחנן וידוע כתובים ראשי אבות והכהנים על־מלכות דריוש הפרסי", 
            "22": "בני לוי ראשי האבות כתובים על־ספר דברי הימים ועד־ימי יוחנן בן־אלישיב", 
            "23": "וראשי הלוים חשביה שרביה וישוע בן־קדמיאל ואחיהם לנגדם להלל להודות במצות דויד איש־האלהים משמר לעמת משמר", 
            "46": "וכל־ישראל בימי זרבבל ובימי נחמיה נתנים מניות המשררים והשערים דבר־יום ביומו ומקדשים ללוים והלוים מקדשים לבני אהרן", 
            "44": "וישמרו משמרת אלהיהם ומשמרת הטהרה והמשררים והשערים כמצות דויד שלמה בנו", 
            "45": "כי־בימי דויד ואסף מקדם ראש [ראשי] המשררים ושיר־תהלה והדות לאלהים", 
            "28": "ומבית הגלגל ומשדות גבע ועזמות כי חצרים בנו להם המשררים סביבות ירושלם", 
            "29": "ויטהרו הכהנים והלוים ויטהרו את־העם ואת־השערים ואת־החומה", 
            "40": "והכהנים אליקים מעשיה מנימין מיכיה אליועיני זכריה חנניה בחצצרות", 
            "41": "ומעשיה ושמעיה ואלעזר ועזי ויהוחנן ומלכיה ועילם ועזר וישמיעו המשררים ויזרחיה הפקיד", 
            "1": "אמריה מלוך חטוש", 
            "0": "ואלה הכהנים והלוים אשר עלו עם־זרבבל בן־שאלתיאל וישוע שריה ירמיה עזרא", 
            "3": "עדוא גנתוי אביה", 
            "2": "שכניה רחם מרמת", 
            "5": "שמעיה ויויריב ידעיה", 
            "4": "מימין מעדיה בלגה", 
            "7": "והלוים ישוע בנוי קדמיאל שרביה יהודה מתניה על־הידות הוא ואחיו", 
            "6": "סלו עמוק חלקיה ידעיה אלה ראשי הכהנים ואחיהם בימי ישוע", 
            "9": "וישוע הוליד את־יויקים ויויקים הוליד את־אלישיב ואלישיב את־יוידע", 
            "8": "ובקבקיה וענו [ועני] אחיהם לנגדם למשמרות", 
            "39": "ותעמדנה שתי התודת בבית האלהים ואני וחצי הסגנים עמי", 
            "38": "ומעל לשער־אפרים ועל־שער הישנה ועל־שער הדגים ומגדל חננאל ומגדל המאה ועד שער הצאן ועמדו בשער המטרה", 
            "11": "ובימי יויקים היו כהנים ראשי האבות לשריה מריה לירמיה חנניה", 
            "10": "ויוידע הוליד את־יונתן ויונתן הוליד את־ידוע", 
            "13": "למלוכי [למליכו] יונתן לשבניה יוסף", 
            "12": "לעזרא משלם לאמריה יהוחנן", 
            "15": "לעדיא [לעדוא] זכריה לגנתון משלם", 
            "14": "לחרם עדנא למריות חלקי", 
            "17": "לבלגה שמוע לשמעיה יהונתן", 
            "16": "לאביה זכרי למנימין למועדיה פלטי", 
            "19": "לסלי קלי לעמוק עבר", 
            "18": "וליויריב מתני לידעיה עזי", 
            "31": "וילך אחריהם הושעיה וחצי שרי יהודה", 
            "30": "ואעלה את־שרי יהודה מעל לחומה ואעמידה שתי תודת גדולת ותהלכת לימין מעל לחומה לשער האשפת", 
            "37": "והתודה השנית ההולכת למואל ואני אחריה וחצי העם מעל להחומה מעל למגדל התנורים ועד החומה הרחבה", 
            "36": "ועל שער העין ונגדם עלו על־מעלות עיר דויד במעלה לחומה מעל לבית דויד ועד שער המים מזרח", 
            "35": "ואחיו שמעיה ועזראל מללי גללי מעי נתנאל ויהודה חנני בכלי־שיר דויד איש האלהים ועזרא הסופר לפניהם", 
            "34": "ומבני הכהנים בחצצרות זכריה בן־יונתן בן־שמעיה בן־מתניה בן־מיכיה בן־זכור בן־אסף", 
            "33": "יהודה ובנימן ושמעיה וירמיה", 
            "32": "ועזריה עזרא ומשלם"
        }, 
        "10": {
            "24": "ואל־החצרים בשדתם מבני יהודה ישבו בקרית הארבע ובנתיה ובדיבן ובנתיה וביקבצאל וחצריה", 
            "25": "ובישוע ובמולדה ובבית פלט", 
            "26": "ובחצר שועל ובבאר שבע ובנתיה", 
            "27": "ובצקלג ובמכנה ובבנתיה", 
            "20": "והנתינים ישבים בעפל וציחא וגשפא על־הנתינים", 
            "21": "ופקיד הלוים בירושלם עזי בן־בני בן־חשביה בן־מתניה בן־מיכא מבני אסף המשררים לנגד מלאכת בית־האלהים", 
            "22": "כי־מצות המלך עליהם ואמנה על־המשררים דבר־יום ביומו", 
            "23": "ופתחיה בן־משיזבאל מבני־זרח בן־יהודה ליד המלך לכל־דבר לעם", 
            "28": "ובעין רמון ובצרעה ובירמות", 
            "29": "זנח עדלם וחצריהם לכיש ושדתיה עזקה ובנתיה ויחנו מבאר־שבע עד־גיא־הנם", 
            "1": "ויברכו העם לכל האנשים המתנדבים לשבת בירושלם", 
            "0": "וישבו שרי־העם בירושלם ושאר העם הפילו גורלות להביא אחד מן־העשרה לשבת בירושלם עיר הקדש ותשע הידות בערים", 
            "3": "ובירושלם ישבו מבני יהודה ומבני בנימן מבני יהודה עתיה בן־עזיה בן־זכריה בן־אמריה בן־שפטיה בן־מהללאל מבני־פרץ", 
            "2": "ואלה ראשי המדינה אשר ישבו בירושלם ובערי יהודה ישבו איש באחזתו בעריהם ישראל הכהנים והלוים והנתינים ובני עבדי שלמה", 
            "5": "כל־בני־פרץ הישבים בירושלם ארבע מאות ששים ושמנה אנשי־חיל", 
            "4": "ומעשיה בן־ברוך בן־כל־חזה בן־חזיה בן־עדיה בן־יויריב בן־זכריה בן־השלני", 
            "7": "ואחריו גבי סלי תשע מאות עשרים ושמנה", 
            "6": "ואלה בני בנימן סלא בן־משלם בן־יועד בן־פדיה בן־קוליה בן־מעשיה בן־איתיאל בן־ישעיה", 
            "9": "מן־הכהנים ידעיה בן־יויריב יכין", 
            "8": "ויואל בן־זכרי פקיד עליהם ויהודה בן־הסנואה על־העיר משנה", 
            "11": "ואחיהם עשי המלאכה לבית שמנה מאות עשרים ושנים ועדיה בן־ירחם בן־פלליה בן־אמצי בן־זכריה בן־פשחור בן־מלכיה", 
            "10": "שריה בן־חלקיה בן־משלם בן־צדוק בן־מריות בן־אחיטוב נגד בית האלהים", 
            "13": "ואחיהם גבורי חיל מאה עשרים ושמנה ופקיד עליהם זבדיאל בן־הגדולים", 
            "12": "ואחיו ראשים לאבות מאתים ארבעים ושנים ועמשסי בן־עזראל בן־אחזי בן־משלמות בן־אמר", 
            "15": "ושבתי ויוזבד על־המלאכה החיצנה לבית האלהים מראשי הלוים", 
            "14": "ומן־הלוים שמעיה בן־חשוב בן־עזריקם בן־חשביה בן־בוני", 
            "17": "כל־הלוים בעיר הקדש מאתים שמנים וארבעה", 
            "16": "ומתניה בן־מיכה בן־זבדי בן־אסף ראש התחלה יהודה לתפלה ובקבקיה משנה מאחיו ועבדא בן־שמוע בן־גלל בן־ידיתון [ידותון]", 
            "19": "ושאר ישראל הכהנים הלוים בכל־ערי יהודה איש בנחלתו", 
            "18": "והשוערים עקוב טלמון ואחיהם השמרים בשערים מאה שבעים ושנים", 
            "31": "ענתות נב ענניה", 
            "30": "ובני בנימן מגבע מכמש ועיה ובית־אל ובנתיה", 
            "35": "ומן־הלוים מחלקות יהודה לבנימין", 
            "34": "לד ואונו גי החרשים", 
            "33": "חדיד צבעים נבלט", 
            "32": "חצור רמה גתים"
        }, 
        "12": {
            "24": "ואריב עמם ואקללם ואכה מהם אנשים ואמרטם ואשביעם באלהים אם־תתנו בנתיכם לבניהם ואם־תשאו מבנתיהם לבניכם ולכם", 
            "25": "הלוא על־אלה חטא־שלמה מלך ישראל ובגוים הרבים לא־היה מלך כמהו ואהוב לאלהיו היה ויתנהו אלהים מלך על־כל־ישראל גם־אותו החטיאו הנשים הנכריות", 
            "26": "ולכם הנשמע לעשת את כל־הרעה הגדולה הזאת למעל באלהינו להשיב נשים נכריות", 
            "27": "ומבני יוידע בן־אלישיב הכהן הגדול חתן לסנבלט החרני ואבריחהו מעלי", 
            "20": "ואעידה בהם ואמרה אליהם מדוע אתם לנים נגד החומה אם־תשנו יד אשלח בכם מן־העת ההיא לא־באו בשבת", 
            "21": "ואמרה ללוים אשר יהיו מטהרים ובאים שמרים השערים לקדש את־יום השבת גם־זאת זכרה־לי אלהי וחוסה עלי כרב חסדך", 
            "22": "גם בימים ההם ראיתי את־היהודים השיבו נשים אשדודיות [אשדדיות] עמוניות [עמניות] מואביות", 
            "23": "ובניהם חצי מדבר אשדודית ואינם מכירים לדבר יהודית וכלשון עם ועם", 
            "28": "זכרה להם אלהי על גאלי הכהנה וברית הכהנה והלוים", 
            "29": "וטהרתים מכל־נכר ואעמידה משמרות לכהנים וללוים איש במלאכתו", 
            "1": "כי לא קדמו את־בני ישראל בלחם ובמים וישכר עליו את־בלעם לקללו ויהפך אלהינו הקללה לברכה", 
            "0": "ביום ההוא נקרא בספר משה באזני העם ונמצא כתוב בו אשר לא־יבוא עמני ומאבי בקהל האלהים עד־עולם", 
            "3": "ולפני מזה אלישיב הכהן נתון בלשכת בית־אלהינו קרוב לטוביה", 
            "2": "ויהי כשמעם את־התורה ויבדילו כל־ערב מישראל", 
            "5": "ובכל־זה לא הייתי בירושלם כי בשנת שלשים ושתים לארתחשסתא מלך־בבל באתי אל־המלך ולקץ ימים נשאלתי מן־המלך", 
            "4": "ויעש לו לשכה גדולה ושם היו לפנים נתנים את־המנחה הלבונה והכלים ומעשר הדגן התירוש והיצהר מצות הלוים והמשררים והשערים ותרומת הכהנים", 
            "7": "וירע לי מאד ואשליכה את־כל־כלי בית־טוביה החוץ מן־הלשכה", 
            "6": "ואבוא לירושלם ואבינה ברעה אשר עשה אלישיב לטוביה לעשות לו נשכה בחצרי בית האלהים", 
            "9": "ואדעה כי־מניות הלוים לא נתנה ויברחו איש־לשדהו הלוים והמשררים עשי המלאכה", 
            "8": "ואמרה ויטהרו הלשכות ואשיבה שם כלי בית האלהים את־המנחה והלבונה", 
            "11": "וכל־יהודה הביאו מעשר הדגן והתירוש והיצהר לאוצרות", 
            "10": "ואריבה את־הסגנים ואמרה מדוע נעזב בית־האלהים ואקבצם ואעמדם על־עמדם", 
            "13": "זכרה־לי אלהי על־זאת ואל־תמח חסדי אשר עשיתי בבית אלהי ובמשמריו", 
            "12": "ואוצרה על־אוצרות שלמיה הכהן וצדוק הסופר ופדיה מן־הלוים ועל־ידם חנן בן־זכור בן־מתניה כי נאמנים נחשבו ועליהם לחלק לאחיהם", 
            "15": "והצרים ישבו בה מביאים דאג וכל־מכר ומכרים בשבת לבני יהודה ובירושלם", 
            "14": "בימים ההמה ראיתי ביהודה דרכים־גתות בשבת ומביאים הערמות ועמסים על־החמרים ואף־יין ענבים ותאנים וכל־משא ומביאים ירושלם ביום השבת ואעיד ביום מכרם ציד", 
            "17": "הלוא כה עשו אבתיכם ויבא אלהינו עלינו את כל־הרעה הזאת ועל העיר הזאת ואתם מוסיפים חרון על־ישראל לחלל את־השבת", 
            "16": "ואריבה את חרי יהודה ואמרה להם מה־הדבר הרע הזה אשר אתם עשים ומחללים את־יום השבת", 
            "19": "וילינו הרכלים ומכרי כל־ממכר מחוץ לירושלם פעם ושתים", 
            "18": "ויהי כאשר צללו שערי ירושלם לפני השבת ואמרה ויסגרו הדלתות ואמרה אשר לא יפתחום עד אחר השבת ומנערי העמדתי על־השערים לא־יבוא משא ביום השבת", 
            "30": "ולקרבן העצים בעתים מזמנות ולבכורים זכרה־לי אלהי לטובה"
        }, 
        "1": {
            "11": "ואקום לילה אני ואנשים מעט עמי ולא־הגדתי לאדם מה אלהי נתן אל־לבי לעשות לירושלם ובהמה אין עמי כי אם־הבהמה אשר אני רכב בה", 
            "10": "ואבוא אל־ירושלם ואהי־שם ימים שלשה", 
            "13": "ואעבר אל־שער העין ואל־ברכת המלך ואין־מקום לבהמה לעבר תחתי", 
            "12": "ואצאה בשער־הגיא לילה ואל־פני עין התנין ואל־שער האשפת ואהי שבר בחומת ירושלם אשר־המפרוצים [הם ] [פרוצים] ושעריה אכלו באש", 
            "15": "והסגנים לא ידעו אנה הלכתי ומה אני עשה וליהודים ולכהנים ולחרים ולסגנים וליתר עשה המלאכה עד־כן לא הגדתי", 
            "14": "ואהי עלה בנחל לילה ואהי שבר בחומה ואשוב ואבוא בשער הגיא ואשוב", 
            "17": "ואגיד להם את־יד אלהי אשר־היא טובה עלי ואף־דברי המלך אשר אמר־לי ויאמרו נקום ובנינו ויחזקו ידיהם לטובה", 
            "16": "ואומר אלהם אתם ראים הרעה אשר אנחנו בה אשר ירושלם חרבה ושעריה נצתו באש לכו ונבנה את־חומת ירושלם ולא־נהיה עוד חרפה", 
            "19": "ואשיב אותם דבר ואומר להם אלהי השמים הוא יצליח לנו ואנחנו עבדיו נקום ובנינו ולכם אין־חלק וצדקה וזכרון בירושלם", 
            "18": "וישמע סנבלט החרני וטביה העבד העמוני וגשם הערבי וילעגו לנו ויבזו עלינו ויאמרו מה־הדבר הזה אשר אתם עשים העל המלך אתם מרדים", 
            "1": "ויאמר לי המלך מדוע פניך רעים ואתה אינך חולה אין זה כי־אם רע לב ואירא הרבה מאד", 
            "0": "ויהי בחדש ניסן שנת עשרים לארתחשסתא המלך יין לפניו ואשא את־היין ואתנה למלך ולא־הייתי רע לפניו", 
            "3": "ויאמר לי המלך על־מה־זה אתה מבקש ואתפלל אל־אלהי השמים", 
            "2": "ואמר למלך המלך לעולם יחיה מדוע לא־ירעו פני אשר העיר בית־קברות אבתי חרבה ושעריה אכלו באש", 
            "5": "ויאמר לי המלך והשגל יושבת אצלו עד־מתי יהיה מהלכך ומתי תשוב וייטב לפני־המלך וישלחני ואתנה לו זמן", 
            "4": "ואמר למלך אם־על־המלך טוב ואם־ייטב עבדך לפניך אשר תשלחני אל־יהודה אל־עיר קברות אבתי ואבננה", 
            "7": "ואגרת אל־אסף שמר הפרדס אשר למלך אשר יתן־לי עצים לקרות את־שערי הבירה אשר־לבית ולחומת העיר ולבית אשר־אבוא אליו ויתן־לי המלך כיד־אלהי הטובה עלי", 
            "6": "ואומר למלך אם־על־המלך טוב אגרות יתנו־לי על־פחוות עבר הנהר אשר יעבירוני עד אשר־אבוא אל־יהודה", 
            "9": "וישמע סנבלט החרני וטוביה העבד העמני וירע להם רעה גדלה אשר־בא אדם לבקש טובה לבני ישראל", 
            "8": "ואבוא אל־פחוות עבר הנהר ואתנה להם את אגרות המלך וישלח עמי המלך שרי חיל ופרשים"
        }, 
        "0": {
            "10": "אנא אדני תהי נא אזנך־קשבת אל־תפלת עבדך ואל־תפלת עבדיך החפצים ליראה את־שמך והצליחה־נא לעבדך היום ותנהו לרחמים לפני האיש הזה ואני הייתי משקה למלך", 
            "1": "ויבא חנני אחד מאחי הוא ואנשים מיהודה ואשאלם על־היהודים הפליטה אשר־נשארו מן־השבי ועל־ירושלם", 
            "0": "דברי נחמיה בן־חכליה ויהי בחדש־כסלו [כסליו] שנת עשרים ואני הייתי בשושן הבירה", 
            "3": "ויהי כשמעי את־הדברים האלה ישבתי ואבכה ואתאבלה ימים ואהי צם ומתפלל לפני אלהי השמים", 
            "2": "ויאמרו לי הנשארים אשר־נשארו מן־השבי שם במדינה ברעה גדלה ובחרפה וחומת ירושלם מפרצת ושעריה נצתו באש", 
            "5": "תהי נא אזנך־קשבת ועיניך פתוחות לשמע אל־תפלת עבדך אשר אנכי מתפלל לפניך היום יומם ולילה על־בני ישראל עבדיך ומתודה על־חטאות בני־ישראל אשר חטאנו לך ואני ובית־אבי חטאנו", 
            "4": "ואמר אנא יהוה אלהי השמים האל הגדול והנורא שמר הברית וחסד לאהביו ולשמרי מצותיו", 
            "7": "זכר־נא את־הדבר אשר צוית את־משה עבדך לאמר אתם תמעלו אני אפיץ אתכם בעמים", 
            "6": "חבל חבלנו לך ולא־שמרנו את־המצות ואת־החקים ואת־המשפטים אשר צוית את־משה עבדך", 
            "9": "והם עבדיך ועמך אשר פדית בכחך הגדול ובידך החזקה", 
            "8": "ושבתם אלי ושמרתם מצותי ועשיתם אתם אם־יהיה נדחכם בקצה השמים משם אקבצם והבואתים [והביאותים] אל־המקום אשר בחרתי לשכן את־שמי שם"
        }, 
        "3": {
            "11": "והבונים איש חרבו אסורים על־מתניו ובונים והתוקע בשופר אצלי", 
            "10": "הבונים בחומה והנשאים בסבל עמשים באחת ידו עשה במלאכה ואחת מחזקת השלח", 
            "13": "במקום אשר תשמעו את־קול השופר שמה תקבצו אלינו אלהינו ילחם לנו", 
            "12": "ואמר אל־החרים ואל־הסגנים ואל־יתר העם המלאכה הרבה ורחבה ואנחנו נפרדים על־החומה רחוקים איש מאחיו", 
            "15": "גם בעת ההיא אמרתי לעם איש ונערו ילינו בתוך ירושלם והיו־לנו הלילה משמר והיום מלאכה", 
            "14": "ואנחנו עשים במלאכה וחצים מחזיקים ברמחים מעלות השחר עד צאת הכוכבים", 
            "16": "ואין אני ואחי ונערי ואנשי המשמר אשר אחרי אין־אנחנו פשטים בגדינו איש שלחו המים", 
            "1": "ויקשרו כלם יחדו לבוא להלחם בירושלם ולעשות לו תועה", 
            "0": "ויהי כאשר שמע סנבלט וטוביה והערבים והעמנים והאשדודים כי־עלתה ארוכה לחמות ירושלם כי־החלו הפרצים להסתם ויחר להם מאד", 
            "3": "ויאמר יהודה כשל כח הסבל והעפר הרבה ואנחנו לא נוכל לבנות בחומה", 
            "2": "ונתפלל אל־אלהינו ונעמיד משמר עליהם יומם ולילה מפניהם", 
            "5": "ויהי כאשר־באו היהודים הישבים אצלם ויאמרו לנו עשר פעמים מכל־המקמות אשר־תשובו עלינו", 
            "4": "ויאמרו צרינו לא ידעו ולא יראו עד אשר־נבוא אל־תוכם והרגנום והשבתנו את־המלאכה", 
            "7": "וארא ואקום ואמר אל־החרים ואל־הסגנים ואל־יתר העם אל־תיראו מפניהם את־אדני הגדול והנורא זכרו והלחמו על־אחיכם בניכם ובנתיכם נשיכם ובתיכם", 
            "6": "ואעמיד מתחתיות למקום מאחרי לחומה בצחחיים [בצחיחים] ואעמיד את־העם למשפחות עם־חרבתיהם רמחיהם וקשתתיהם", 
            "9": "ויהי מן־היום ההוא חצי נערי עשים במלאכה וחצים מחזיקים והרמחים המגנים והקשתות והשרינים והשרים אחרי כל־בית יהודה", 
            "8": "ויהי כאשר־שמעו אויבינו כי־נודע לנו ויפר האלהים את־עצתם ונשוב [ונשב] כלנו אל־החומה איש אל־מלאכתו"
        }, 
        "2": {
            "24": "פלל בן־אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן־פרעש", 
            "25": "והנתינים היו ישבים בעפל עד נגד שער המים למזרח והמגדל היוצא", 
            "26": "אחריו החזיקו התקעים מדה שנית מנגד המגדל הגדול היוצא ועד חומת העפל", 
            "27": "מעל שער הסוסים החזיקו הכהנים איש לנגד ביתו", 
            "20": "אחריו החזיק מרמות בן־אוריה בן־הקוץ מדה שנית מפתח בית אלישיב ועד־תכלית בית אלישיב", 
            "21": "ואחריו החזיקו הכהנים אנשי הככר", 
            "22": "אחריו החזיק בנימן וחשוב נגד ביתם אחריו החזיק עזריה בן־מעשיה בן־ענניה אצל ביתו", 
            "23": "אחריו החזיק בנוי בן־חנדד מדה שנית מבית עזריה עד־המקצוע ועד־הפנה", 
            "28": "אחריו החזיק צדוק בן־אמר נגד ביתו ואחריו החזיק שמעיה בן־שכניה שמר שער המזרח", 
            "29": "אחרי [אחריו] החזיק חנניה בן־שלמיה וחנון בן־צלף הששי מדה שני אחריו החזיק משלם בן־ברכיה נגד נשכתו", 
            "1": "ועל־ידו בנו אנשי ירחו ועל־ידו בנה זכור בן־אמרי", 
            "0": "ויקם אלישיב הכהן הגדול ואחיו הכהנים ויבנו את־שער הצאן המה קדשוהו ויעמידו דלתתיו ועד־מגדל המאה קדשוהו עד מגדל חננאל", 
            "3": "ועל־ידם החזיק מרמות בן־אוריה בן־הקוץ ועל־ידם החזיק משלם בן־ברכיה בן־משיזבאל ועל־ידם החזיק צדוק בן־בענא", 
            "2": "ואת שער הדגים בנו בני הסנאה המה קרוהו ויעמידו דלתתיו מנעוליו ובריחיו", 
            "5": "ואת שער הישנה החזיקו יוידע בן־פסח ומשלם בן־בסודיה המה קרוהו ויעמידו דלתתיו ומנעליו ובריחיו", 
            "4": "ועל־ידם החזיקו התקועים ואדיריהם לא־הביאו צורם בעבדת אדניהם", 
            "7": "על־ידו החזיק עזיאל בן־חרהיה צורפים ועל־ידו החזיק חנניה בן־הרקחים ויעזבו ירושלם עד החומה הרחבה", 
            "6": "ועל־ידם החזיק מלטיה הגבעני וידון המרנתי אנשי גבעון והמצפה לכסא פחת עבר הנהר", 
            "9": "ועל־ידם החזיק ידיה בן־חרומף ונגד ביתו ועל־ידו החזיק חטוש בן־חשבניה", 
            "8": "ועל־ידם החזיק רפיה בן־חור שר חצי פלך ירושלם", 
            "11": "ועל־ידו החזיק שלום בן־הלוחש שר חצי פלך ירושלם הוא ובנותיו", 
            "10": "מדה שנית החזיק מלכיה בן־חרם וחשוב בן־פחת מואב ואת מגדל התנורים", 
            "13": "ואת שער האשפות החזיק מלכיה בן־רכב שר פלך בית־הכרם הוא יבננו ויעמיד דלתתיו מנעליו ובריחיו", 
            "12": "את שער הגיא החזיק חנון וישבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שער השפות", 
            "15": "אחריו החזיק נחמיה בן־עזבוק שר חצי פלך בית־צור עד־נגד קברי דויד ועד־הברכה העשויה ועד בית הגברים", 
            "14": "ואת שער העין החזיק שלון בן־כל־חזה שר פלך המצפה הוא יבננו ויטללנו ויעמידו [ויעמיד] דלתתיו מנעליו ובריחיו ואת חומת ברכת השלח לגן־המלך ועד־המעלות היורדות מעיר דויד", 
            "17": "אחריו החזיקו אחיהם בוי בן־חנדד שר חצי פלך קעילה", 
            "16": "אחריו החזיקו הלוים רחום בן־בני על־ידו החזיק חשביה שר־חצי־פלך קעילה לפלכו", 
            "19": "אחריו החרה החזיק ברוך בן־זבי [זכי] מדה שנית מן־המקצוע עד־פתח בית אלישיב הכהן הגדול", 
            "18": "ויחזק על־ידו עזר בן־ישוע שר המצפה מדה שנית מנגד עלת הנשק המקצע", 
            "31": "ובין עלית הפנה לשער הצאן החזיקו הצרפים והרכלים", 
            "30": "אחרי [אחריו] החזיק מלכיה בן־הצרפי עד־בית הנתינים והרכלים נגד שער המפקד ועד עלית הפנה", 
            "37": "ונבנה את־החומה ותקשר כל־החומה עד־חציה ויהי לב לעם לעשות", 
            "36": "ואל־תכס על־עונם וחטאתם מלפניך אל־תמחה כי הכעיסו לנגד הבונים", 
            "35": "שמע אלהינו כי־היינו בוזה והשב חרפתם אל־ראשם ותנם לבזה בארץ שביה", 
            "34": "וטוביה העמני אצלו ויאמר גם אשר־הם בונים אם־יעלה שועל ופרץ חומת אבניהם", 
            "33": "ויאמר לפני אחיו וחיל שמרון ויאמר מה היהודים האמללים עשים היעזבו להם היזבחו היכלו ביום היחיו את־האבנים מערמות העפר והמה שרופות", 
            "32": "ויהי כאשר שמע סנבלט כי־אנחנו בונים את־החומה ויחר לו ויכעס הרבה וילעג על־היהודים"
        }, 
        "5": {
            "11": "ואכירה והנה לא־אלהים שלחו כי הנבואה דבר עלי וטוביה וסנבלט שכרו", 
            "10": "ואמרה האיש כמוני יברח ומי כמוני אשר־יבוא אל־ההיכל וחי לא אבוא", 
            "13": "זכרה אלהי לטוביה ולסנבלט כמעשיו אלה וגם לנועדיה הנביאה וליתר הנביאים אשר היו מיראים אותי", 
            "12": "למען שכור הוא למען־אירא ואעשה־כן וחטאתי והיה להם לשם רע למען יחרפוני", 
            "15": "ויהי כאשר שמעו כל־אויבינו ויראו כל־הגוים אשר סביבתינו ויפלו מאד בעיניהם וידעו כי מאת אלהינו נעשתה המלאכה הזאת", 
            "14": "ותשלם החומה בעשרים וחמשה לאלול לחמשים ושנים יום", 
            "17": "כי־רבים ביהודה בעלי שבועה לו כי־חתן הוא לשכניה בן־ארח ויהוחנן בנו לקח את־בת־משלם בן ברכיה", 
            "16": "גם בימים ההם מרבים חרי יהודה אגרתיהם הולכות על־טוביה ואשר לטוביה באות אליהם", 
            "18": "גם טובתיו היו אמרים לפני ודברי היו מוציאים לו אגרות שלח טוביה ליראני", 
            "1": "וישלח סנבלט וגשם אלי לאמר לכה ונועדה יחדו בכפירים בבקעת אונו והמה חשבים לעשות לי רעה", 
            "0": "ויהי כאשר נשמע לסנבלט וטוביה ולגשם הערבי וליתר איבינו כי בניתי את־החומה ולא־נותר בה פרץ גם עד־העת ההיא דלתות לא־העמדתי בשערים", 
            "3": "וישלחו אלי כדבר הזה ארבע פעמים ואשיב אותם כדבר הזה", 
            "2": "ואשלחה עליהם מלאכים לאמר מלאכה גדולה אני עשה ולא אוכל לרדת למה תשבת המלאכה כאשר ארפה וירדתי אליכם", 
            "5": "כתוב בה בגוים נשמע וגשמו אמר אתה והיהודים חשבים למרוד על־כן אתה בונה החומה ואתה הוה להם למלך כדברים האלה", 
            "4": "וישלח אלי סנבלט כדבר הזה פעם חמישית את־נערו ואגרת פתוחה בידו", 
            "7": "ואשלחה אליו לאמר לא נהיה כדברים האלה אשר אתה אומר כי מלבך אתה בודאם", 
            "6": "וגם־נביאים העמדת לקרא עליך בירושלם לאמר מלך ביהודה ועתה ישמע למלך כדברים האלה ועתה לכה ונועצה יחדו", 
            "9": "ואני־באתי בית שמעיה בן־דליה בן־מהיטבאל והוא עצור ויאמר נועד אל־בית האלהים אל־תוך ההיכל ונסגרה דלתות ההיכל כי באים להרגך ולילה באים להרגך", 
            "8": "כי כלם מיראים אותנו לאמר ירפו ידיהם מן־המלאכה ולא תעשה ועתה חזק את־ידי"
        }, 
        "4": {
            "11": "ויאמרו נשיב ומהם לא נבקש כן נעשה כאשר אתה אומר ואקרא את־הכהנים ואשביעם לעשות כדבר הזה", 
            "10": "השיבו נא להם כהיום שדתיהם כרמיהם זיתיהם ובתיהם ומאת הכסף והדגן התירוש והיצהר אשר אתם נשים בהם", 
            "13": "גם מיום אשר־צוה אתי להיות פחם בארץ יהודה משנת עשרים ועד שנת שלשים ושתים לארתחשסתא המלך שנים שתים עשרה אני ואחי לחם הפחה לא אכלתי", 
            "12": "גם־חצני נערתי ואמרה ככה ינער האלהים את־כל־האיש אשר לא־יקים את־הדבר הזה מביתו ומיגיעו וככה יהיה נעור ורק ויאמרו כל־הקהל אמן ויהללו את־יהוה ויעש העם כדבר הזה", 
            "15": "וגם במלאכת החומה הזאת החזקתי ושדה לא קנינו וכל־נערי קבוצים שם על־המלאכה", 
            "14": "והפחות הראשנים אשר־לפני הכבידו על־העם ויקחו מהם בלחם ויין אחר כסף־שקלים ארבעים גם נעריהם שלטו על־העם ואני לא־עשיתי כן מפני יראת אלהים", 
            "17": "ואשר היה נעשה ליום אחד שור אחד צאן שש־בררות וצפרים נעשו־לי ובין עשרת ימים בכל־יין להרבה ועם־זה לחם הפחה לא בקשתי כי־כבדה העבדה על־העם הזה", 
            "16": "והיהודים והסגנים מאה וחמשים איש והבאים אלינו מן־הגוים אשר־סביבתינו על־שלחני", 
            "18": "זכרה־לי אלהי לטובה כל אשר־עשיתי על־העם הזה", 
            "1": "ויש אשר אמרים בנינו ובנתינו אנחנו רבים ונקחה דגן ונאכלה ונחיה", 
            "0": "ותהי צעקת העם ונשיהם גדולה אל־אחיהם היהודים", 
            "3": "ויש אשר אמרים לוינו כסף למדת המלך שדתינו וכרמינו", 
            "2": "ויש אשר אמרים שדתינו וכרמינו ובתינו אנחנו ערבים ונקחה דגן ברעב", 
            "5": "ויחר לי מאד כאשר שמעתי את־זעקתם ואת הדברים האלה", 
            "4": "ועתה כבשר אחינו בשרנו כבניהם בנינו והנה אנחנו כבשים את־בנינו ואת־בנתינו לעבדים ויש מבנתינו נכבשות ואין לאל ידנו ושדתינו וכרמינו לאחרים", 
            "7": "ואמרה להם אנחנו קנינו את־אחינו היהודים הנמכרים לגוים כדי בנו וגם־אתם תמכרו את־אחיכם ונמכרו־לנו ויחרישו ולא מצאו דבר", 
            "6": "וימלך לבי עלי ואריבה את־החרים ואת־הסגנים ואמרה להם משא איש־באחיו אתם נשאים [נשים] ואתן עליהם קהלה גדולה", 
            "9": "וגם־אני אחי ונערי נשים בהם כסף ודגן נעזבה־נא את־המשא הזה", 
            "8": "ויאמר [ואומר] לא־טוב הדבר אשר־אתם עשים הלוא ביראת אלהינו תלכו מחרפת הגוים אויבינו"
        }, 
        "7": {
            "11": "וילכו כל־העם לאכל ולשתות ולשלח מנות ולעשות שמחה גדולה כי הבינו בדברים אשר הודיעו להם", 
            "10": "והלוים מחשים לכל־העם לאמר הסו כי היום קדש ואל־תעצבו", 
            "13": "וימצאו כתוב בתורה אשר צוה יהוה ביד־משה אשר ישבו בני־ישראל בסכות בחג בחדש השביעי", 
            "12": "וביום השני נאספו ראשי האבות לכל־העם הכהנים והלוים אל־עזרא הספר ולהשכיל אל־דברי התורה", 
            "15": "ויצאו העם ויביאו ויעשו להם סכות איש על־גגו ובחצרתיהם ובחצרות בית האלהים וברחוב שער המים וברחוב שער אפרים", 
            "14": "ואשר ישמיעו ויעבירו קול בכל־עריהם ובירושלם לאמר צאו ההר והביאו עלי־זית ועלי־עץ שמן ועלי הדס ועלי תמרים ועלי עץ עבת לעשת סכת ככתוב", 
            "17": "ויקרא בספר תורת האלהים יום ביום מן־היום הראשון עד היום האחרון ויעשו־חג שבעת ימים וביום השמיני עצרת כמשפט", 
            "16": "ויעשו כל־הקהל השבים מן־השבי סכות וישבו בסכות כי לא־עשו מימי ישוע בן־נון כן בני ישראל עד היום ההוא ותהי שמחה גדולה מאד", 
            "1": "ויביא עזרא הכהן את־התורה לפני הקהל מאיש ועד־אשה וכל מבין לשמע ביום אחד לחדש השביעי", 
            "0": "ויאספו כל־העם כאיש אחד אל־הרחוב אשר לפני שער־המים ויאמרו לעזרא הספר להביא את־ספר תורת משה אשר־צוה יהוה את־ישראל", 
            "3": "ויעמד עזרא הספר על־מגדל־עץ אשר עשו לדבר ויעמד אצלו מתתיה ושמע ועניה ואוריה וחלקיה ומעשיה על־ימינו ומשמאלו פדיה ומישאל ומלכיה וחשם וחשבדנה זכריה משלם", 
            "2": "ויקרא־בו לפני הרחוב אשר לפני שער־המים מן־האור עד־מחצית היום נגד האנשים והנשים והמבינים ואזני כל־העם אל־ספר התורה", 
            "5": "ויברך עזרא את־יהוה האלהים הגדול ויענו כל־העם אמן אמן במעל ידיהם ויקדו וישתחו ליהוה אפים ארצה", 
            "4": "ויפתח עזרא הספר לעיני כל־העם כי־מעל כל־העם היה וכפתחו עמדו כל־העם", 
            "7": "ויקראו בספר בתורת האלהים מפרש ושום שכל ויבינו במקרא", 
            "6": "וישוע ובני ושרביה ימין עקוב שבתי הודיה מעשיה קליטא עזריה יוזבד חנן פלאיה והלוים מבינים את־העם לתורה והעם על־עמדם", 
            "9": "ויאמר להם לכו אכלו משמנים ושתו ממתקים ושלחו מנות לאין נכון לו כי־קדוש היום לאדנינו ואל־תעצבו כי־חדות יהוה היא מעזכם", 
            "8": "ויאמר נחמיה הוא התרשתא ועזרא הכהן הספר והלוים המבינים את־העם לכל־העם היום קדש־הוא ליהוה אלהיכם אל־תתאבלו ואל־תבכו כי בוכים כל־העם כשמעם את־דברי התורה"
        }, 
        "6": {
            "56": "בני עבדי שלמה בני־סוטי בני־סופרת בני פרידא", 
            "54": "בני־ברקוס בני־סיסרא בני־תמח", 
            "42": "הלוים בני־ישוע לקדמיאל לבני להודוה שבעים וארבעה", 
            "48": "בני־חנן בני־גדל בני־גחר", 
            "43": "המשררים בני אסף מאה ארבעים ושמנה", 
            "60": "ואלה העולים מתל מלח תל חרשא כרוב אדון ואמר ולא יכלו להגיד בית־אבותם וזרעם אם מישראל הם", 
            "61": "בני־דליה בני־טוביה בני נקודא שש מאות וארבעים ושנים", 
            "62": "ומן־הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על־שמם", 
            "63": "אלה בקשו כתבם המתיחשים ולא נמצא ויגאלו מן־הכהנה", 
            "64": "ויאמר התרשתא להם אשר לא־יאכלו מקדש הקדשים עד עמד הכהן לאורים ותומים", 
            "49": "בני־ראיה בני־רצין בני נקודא", 
            "66": "מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים וארבעים וחמשה", 
            "67": "גמלים ארבע מאות שלשים וחמשה חמרים ששת אלפים שבע מאות ועשרים", 
            "68": "ומקצת ראשי האבות נתנו למלאכה התרשתא נתן לאוצר זהב דרכמנים אלף מזרקות חמשים כתנות כהנים שלשים וחמש מאות", 
            "69": "ומראשי האבות נתנו לאוצר המלאכה זהב דרכמונים שתי רבות וכסף מנים אלפים ומאתים", 
            "52": "בני־בקבוק בני־חקופא בני חרחור", 
            "53": "בני־בצלית בני־מחידא בני חרשא", 
            "24": "בני גבעון תשעים וחמשה", 
            "25": "אנשי בית־לחם ונטפה מאה שמנים ושמנה", 
            "26": "אנשי ענתות מאה עשרים ושמנה", 
            "27": "אנשי בית־עזמות ארבעים ושנים", 
            "20": "בני־אטר לחזקיה תשעים ושמנה", 
            "21": "בני חשם שלש מאות עשרים ושמנה", 
            "22": "בני בצי שלש מאות עשרים וארבעה", 
            "23": "בני חריף מאה שנים עשר", 
            "46": "בני־קירס בני־סיעא בני פדון", 
            "47": "בני־לבנה בני־חגבה בני שלמי", 
            "44": "השערים בני־שלום בני־אטר בני־טלמן בני־עקוב בני חטיטא בני שבי מאה שלשים ושמנה", 
            "45": "הנתינים בני־צחא בני־חשפא בני טבעות", 
            "28": "אנשי קרית יערים כפירה ובארות שבע מאות ארבעים ושלשה", 
            "29": "אנשי הרמה וגבע שש מאות עשרים ואחד", 
            "40": "בני פשחור אלף מאתים ארבעים ושבעה", 
            "41": "בני חרם אלף שבעה עשר", 
            "1": "ואצוה את־חנני אחי ואת־חנניה שר הבירה על־ירושלם כי־הוא כאיש אמת וירא את־האלהים מרבים", 
            "0": "ויהי כאשר נבנתה החומה ואעמיד הדלתות ויפקדו השוערים והמשררים והלוים", 
            "3": "והעיר רחבת ידים וגדולה והעם מעט בתוכה ואין בתים בנוים", 
            "2": "ויאמר [ואמר] להם לא יפתחו שערי ירושלם עד־חם השמש ועד הם עמדים יגיפו הדלתות ואחזו והעמיד משמרות ישבי ירושלם איש במשמרו ואיש נגד ביתו", 
            "5": "אלה בני המדינה העלים משבי הגולה אשר הגלה נבוכדנצר מלך בבל וישובו לירושלם וליהודה איש לעירו", 
            "4": "ויתן אלהי אל־לבי ואקבצה את־החרים ואת־הסגנים ואת־העם להתיחש ואמצא ספר היחש העולים בראשונה ואמצא כתוב בו", 
            "7": "בני פרעש אלפים מאה ושבעים ושנים", 
            "6": "הבאים עם־זרבבל ישוע נחמיה עזריה רעמיה נחמני מרדכי בלשן מספרת בגוי נחום בענה מספר אנשי עם ישראל", 
            "9": "בני ארח שש מאות חמשים ושנים", 
            "8": "בני שפטיה שלש מאות שבעים ושנים", 
            "51": "בני־בסי בני־מעונים בני נפושסים [נפישסים]", 
            "39": "בני אמר אלף חמשים ושנים", 
            "65": "כל־הקהל כאחד ארבע רבוא אלפים שלש־מאות וששים", 
            "38": "הכהנים בני ידעיה לבית ישוע תשע מאות שבעים ושלשה", 
            "71": "וישבו הכהנים והלוים והשוערים והמשררים ומן־העם והנתינים וכל־ישראל בעריהם ויגע החדש השביעי ובני ישראל בעריהם", 
            "70": "ואשר נתנו שארית העם זהב דרכמונים שתי רבוא וכסף מנים אלפים וכתנת כהנים ששים ושבעה", 
            "59": "כל־הנתינים ובני עבדי שלמה שלש מאות תשעים ושנים", 
            "58": "בני שפטיה בני־חטיל בני פכרת הצביים בני אמון", 
            "11": "בני עילם אלף מאתים חמשים וארבעה", 
            "10": "בני־פחת מואב לבני ישוע ויואב אלפים ושמנה מאות שמנה עשר", 
            "13": "בני זכי שבע מאות וששים", 
            "12": "בני זתוא שמנה מאות ארבעים וחמשה", 
            "15": "בני בבי שש מאות עשרים ושמנה", 
            "14": "בני בנוי שש מאות ארבעים ושמנה", 
            "17": "בני אדניקם שש מאות ששים ושבעה", 
            "16": "בני עזגד אלפים שלש מאות עשרים ושנים", 
            "19": "בני עדין שש מאות חמשים וחמשה", 
            "18": "בני בגוי אלפים ששים ושבעה", 
            "31": "אנשי בית־אל והעי מאה עשרים ושלשה", 
            "30": "אנשי מכמס מאה ועשרים ושנים", 
            "37": "בני סנאה שלשת אלפים תשע מאות ושלשים", 
            "36": "בני־לד חדיד ואונו שבע מאות ועשרים ואחד", 
            "35": "בני ירחו שלש מאות ארבעים וחמשה", 
            "34": "בני חרם שלש מאות ועשרים", 
            "33": "בני עילם אחר אלף מאתים חמשים וארבעה", 
            "55": "בני נציח בני חטיפא", 
            "32": "אנשי נבו אחר חמשים ושנים", 
            "57": "בני־יעלא בני־דרקון בני גדל", 
            "50": "בני־גזם בני־עזא בני פסח"
        }, 
        "9": {
            "24": "הלוחש פלחא שובק", 
            "25": "רחום חשבנה מעשיה", 
            "26": "ואחיה חנן ענן", 
            "27": "מלוך חרם בענה", 
            "20": "מגפיעש משלם חזיר", 
            "21": "משיזבאל צדוק ידוע", 
            "22": "פלטיה חנן עניה", 
            "23": "הושע חנניה חשוב", 
            "28": "ושאר העם הכהנים הלוים השוערים המשררים הנתינים וכל־הנבדל מעמי הארצות אל־תורת האלהים נשיהם בניהם ובנתיהם כל יודע מבין", 
            "29": "מחזיקים על־אחיהם אדיריהם ובאים באלה ובשבועה ללכת בתורת האלהים אשר נתנה ביד משה עבד־האלהים ולשמור ולעשות את־כל־מצות יהוה אדנינו ומשפטיו וחקיו", 
            "1": "ועל החתומים נחמיה התרשתא בן־חכליה וצדקיה", 
            "0": "ובכל־זאת אנחנו כרתים אמנה וכתבים ועל החתום שרינו לוינו כהנינו", 
            "3": "פשחור אמריה מלכיה", 
            "2": "שריה עזריה ירמיה", 
            "5": "חרם מרמות עבדיה", 
            "4": "חטוש שבניה מלוך", 
            "7": "משלם אביה מימן", 
            "6": "דניאל גנתון ברוך", 
            "9": "והלוים וישוע בן־אזניה בנוי מבני חנדד קדמיאל", 
            "8": "מעזיה בלגי שמעיה אלה הכהנים", 
            "39": "כי אל־הלשכות יביאו בני־ישראל ובני הלוי את־תרומת הדגן התירוש והיצהר ושם כלי המקדש והכהנים המשרתים והשוערים והמשררים ולא נעזב את־בית אלהינו", 
            "38": "והיה הכהן בן־אהרן עם־הלוים בעשר הלוים והלוים יעלו את־מעשר המעשר לבית אלהינו אל־הלשכות לבית האוצר", 
            "11": "מיכא רחוב חשביה", 
            "10": "ואחיהם שבניה הודיה קליטא פלאיה חנן", 
            "13": "הודיה בני בנינו", 
            "12": "זכור שרביה שבניה", 
            "15": "בני עזגד בבי", 
            "14": "ראשי העם פרעש פחת מואב עילם זתוא בני", 
            "17": "אטר חזקיה עזור", 
            "16": "אדניה בגוי עדין", 
            "19": "חריף ענתות נובי [ניבי]", 
            "18": "הודיה חשם בצי", 
            "31": "ועמי הארץ המביאים את־המקחות וכל־שבר ביום השבת למכור לא־נקח מהם בשבת וביום קדש ונטש את־השנה השביעית ומשא כל־יד", 
            "30": "ואשר לא־נתן בנתינו לעמי הארץ ואת־בנתיהם לא נקח לבנינו", 
            "37": "ואת־ראשית עריסתינו ותרומתינו ופרי כל־עץ תירוש ויצהר נביא לכהנים אל־לשכות בית־אלהינו ומעשר אדמתנו ללוים והם הלוים המעשרים בכל ערי עבדתנו", 
            "36": "ואת־בכרות בנינו ובהמתינו ככתוב בתורה ואת־בכורי בקרינו וצאנינו להביא לבית אלהינו לכהנים המשרתים בבית אלהינו", 
            "35": "ולהביא את־בכורי אדמתנו ובכורי כל־פרי כל־עץ שנה בשנה לבית יהוה", 
            "34": "והגורלות הפלנו על־קרבן העצים הכהנים הלוים והעם להביא לבית אלהינו לבית־אבתינו לעתים מזמנים שנה בשנה לבער על־מזבח יהוה אלהינו ככתוב בתורה", 
            "33": "ללחם המערכת ומנחת התמיד ולעולת התמיד השבתות החדשים למועדים ולקדשים ולחטאות לכפר על־ישראל וכל מלאכת בית־אלהינו", 
            "32": "והעמדנו עלינו מצות לתת עלינו שלשית השקל בשנה לעבדת בית אלהינו"
        }, 
        "8": {
            "24": "וילכדו ערים בצרות ואדמה שמנה ויירשו בתים מלאים־כל־טוב ברות חצובים כרמים וזיתים ועץ מאכל לרב ויאכלו וישבעו וישמינו ויתעדנו בטובך הגדול", 
            "25": "וימרו וימרדו בך וישלכו את־תורתך אחרי גום ואת־נביאיך הרגו אשר־העידו בם להשיבם אליך ויעשו נאצות גדולת", 
            "26": "ותתנם ביד צריהם ויצרו להם ובעת צרתם יצעקו אליך ואתה משמים תשמע וכרחמיך הרבים תתן להם מושיעים ויושיעום מיד צריהם", 
            "27": "וכנוח להם ישובו לעשות רע לפניך ותעזבם ביד איביהם וירדו בהם וישובו ויזעקוך ואתה משמים תשמע ותצילם כרחמיך רבות עתים", 
            "20": "וארבעים שנה כלכלתם במדבר לא חסרו שלמתיהם לא בלו ורגליהם לא בצקו", 
            "21": "ותתן להם ממלכות ועממים ותחלקם לפאה ויירשו את־ארץ סיחון ואת־ארץ מלך חשבון ואת־ארץ עוג מלך־הבשן", 
            "22": "ובניהם הרבית כככבי השמים ותביאם אל־הארץ אשר־אמרת לאבתיהם לבוא לרשת", 
            "23": "ויבאו הבנים ויירשו את־הארץ ותכנע לפניהם את־ישבי הארץ הכנענים ותתנם בידם ואת־מלכיהם ואת־עממי הארץ לעשות בהם כרצונם", 
            "28": "ותעד בהם להשיבם אל־תורתך והמה הזידו ולא־שמעו למצותיך ובמשפטיך חטאו־בם אשר־יעשה אדם וחיה בהם ויתנו כתף סוררת וערפם הקשו ולא שמעו", 
            "29": "ותמשך עליהם שנים רבות ותעד בם ברוחך ביד־נביאיך ולא האזינו ותתנם ביד עמי הארצת", 
            "1": "ויבדלו זרע ישראל מכל בני נכר ויעמדו ויתודו על־חטאתיהם ועונות אבתיהם", 
            "0": "וביום עשרים וארבעה לחדש הזה נאספו בני־ישראל בצום ובשקים ואדמה עליהם", 
            "3": "ויקם על־מעלה הלוים ישוע ובני קדמיאל שבניה בני שרביה בני כנני ויזעקו בקול גדול אל־יהוה אלהיהם", 
            "2": "ויקומו על־עמדם ויקראו בספר תורת יהוה אלהיהם רבעית היום ורבעית מתודים ומשתחוים ליהוה אלהיהם", 
            "5": "אתה־הוא יהוה לבדך את [אתה] עשית את־השמים שמי השמים וכל־צבאם הארץ וכל־אשר עליה הימים וכל־אשר בהם ואתה מחיה את־כלם וצבא השמים לך משתחוים", 
            "4": "ויאמרו הלוים ישוע וקדמיאל בני חשבניה שרביה הודיה שבניה פתחיה קומו ברכו את־יהוה אלהיכם מן־העולם עד־העולם ויברכו שם כבודך ומרומם על־כל־ברכה ותהלה", 
            "7": "ומצאת את־לבבו נאמן לפניך וכרות עמו הברית לתת את־ארץ הכנעני החתי האמרי והפרזי והיבוסי והגרגשי לתת לזרעו ותקם את־דבריך כי צדיק אתה", 
            "6": "אתה־הוא יהוה האלהים אשר בחרת באברם והוצאתו מאור כשדים ושמת שמו אברהם", 
            "9": "ותתן אתת ומפתים בפרעה ובכל־עבדיו ובכל־עם ארצו כי ידעת כי הזידו עליהם ותעש־לך שם כהיום הזה", 
            "8": "ותרא את־עני אבתינו במצרים ואת־זעקתם שמעת על־ים־סוף", 
            "11": "ובעמוד ענן הנחיתם יומם ובעמוד אש לילה להאיר להם את־הדרך אשר ילכו־בה", 
            "10": "והים בקעת לפניהם ויעברו בתוך־הים ביבשה ואת־רדפיהם השלכת במצולת כמו־אבן במים עזים", 
            "13": "ואת־שבת קדשך הודעת להם ומצוות וחקים ותורה צוית להם ביד משה עבדך", 
            "12": "ועל הר־סיני ירדת ודבר עמהם משמים ותתן להם משפטים ישרים ותורות אמת חקים ומצות טובים", 
            "15": "והם ואבתינו הזידו ויקשו את־ערפם ולא שמעו אל־מצותיך", 
            "14": "ולחם משמים נתתה להם לרעבם ומים מסלע הוצאת להם לצמאם ותאמר להם לבוא לרשת את־הארץ אשר־נשאת את־ידך לתת להם", 
            "17": "אף כי־עשו להם עגל מסכה ויאמרו זה אלהיך אשר העלך ממצרים ויעשו נאצות גדלות", 
            "16": "וימאנו לשמע ולא־זכרו נפלאתיך אשר עשית עמהם ויקשו את־ערפם ויתנו־ראש לשוב לעבדתם במרים ואתה אלוה סליחות חנון ורחום ארך־אפים ורב־וחסד [חסד] ולא עזבתם", 
            "19": "ורוחך הטובה נתת להשכילם ומנך לא־מנעת מפיהם ומים נתתה להם לצמאם", 
            "18": "ואתה ברחמיך הרבים לא עזבתם במדבר את־עמוד הענן לא־סר מעליהם ביומם להנחתם בהדרך ואת־עמוד האש בלילה להאיר להם ואת־הדרך אשר ילכו־בה", 
            "31": "ועתה אלהינו האל הגדול הגבור והנורא שומר הברית והחסד אל־ימעט לפניך את כל־התלאה אשר־מצאתנו למלכינו לשרינו ולכהנינו ולנביאנו ולאבתינו ולכל־עמך מימי מלכי אשור עד היום הזה", 
            "30": "וברחמיך הרבים לא־עשיתם כלה ולא עזבתם כי אל־חנון ורחום אתה", 
            "36": "ותבואתה מרבה למלכים אשר־נתתה עלינו בחטאותינו ועל גויתינו משלים ובבהמתנו כרצונם ובצרה גדולה אנחנו", 
            "35": "הנה אנחנו היום עבדים והארץ אשר־נתתה לאבתינו לאכל את־פריה ואת־טובה הנה אנחנו עבדים עליה", 
            "34": "והם במלכותם ובטובך הרב אשר־נתת להם ובארץ הרחבה והשמנה אשר־נתת לפניהם לא עבדוך ולא־שבו ממעלליהם הרעים", 
            "33": "ואת־מלכינו שרינו כהנינו ואבתינו לא עשו תורתך ולא הקשיבו אל־מצותיך ולעדותיך אשר העידת בהם", 
            "32": "ואתה צדיק על כל־הבא עלינו כי־אמת עשית ואנחנו הרשענו"
        }
    }, 
    "meta": "Chapter-Verse"
}