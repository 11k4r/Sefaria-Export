{
    "text": {
        "0": {
            "0": {
                "0": "<b>היא ואמה.</b> יש כאן נתינת טעם למה הביצה מותרת באכילה, שאעפ\"י שלא היתה דעתו עליה מערב יום טוב, היא מותרת משום שאמה היתה מוכנת לשחיטה, והיא נאכלת בהכינה של אמה, עיין בבה\"א. ותנא זה סובר שר' אליעזר כב\"ש במשנ' רפ\"א.",
                "1": "<b>שהוא מתיר וכו'.</b> כלומר, הואיל והיום נולד לו לעצמו היתר שחיטה שמוציאתו מידי אבר מן החי, אף היא מתירתו מידי מוקצה, והוא מותר אף לב\"ה. עיין בבה\"א.",
                "2": "<b>מתיר את עצמו.</b> שהרי לפני שיצא מן הביצה לא היתה השחיטה מתירתו, והיה אסור משום שרץ העוף. עיין מ\"ש לעיל בסמוך."
            },
            "1": {
                "0": "<b>מותרות.</b> מפני שטעמן כטעם בשר, והרי מוכנים הן אגב אמן. עיין בבה\"א."
            },
            "2": {
                "0": "<b>תיאכל וכו'.</b> מפני ששבת ויו\"ט שתי קדושות הן. עיין בבה\"א.",
                "1": "<b>כשם שספיקה וכו'.</b> כלומר, כשם שספקה אם נולדה מערב יו\"ט או נולדה ביו\"ט אסור, כך ספיקה אם היא ביצה שעומדת לאפרוח או עומדת לאכילה אסורה, אפילו נולדה בוודאי מערב יום טוב. עיין בבה\"א."
            },
            "4": {
                "0": "<b>שהוא ספק.</b> כלומר, ספק חיה (שטעונה כיסוי) ספק בהמה (שאינה טעונה כיסוי)."
            },
            "5": {
                "0": "<b>שאין ודאה וכו'.</b> כששחט לחולה שיש בו סכנה."
            },
            "6": {
                "0": "<b>שאין ודאן וכו'.</b> ולשיטת בני א\"י אין תוקעין מן התורה בגבולין בר\"ה שחל להיות בשבת. עיין בבה\"א.",
                "1": "<b>וספיקן דוחה וכו'.</b> כלומר, ספק איש, ספק אשה (שאינה חייבת בתקיעה).",
                "2": "<b>דוחה את לילי וכו'.</b> כלומר, שאינה נוהגת בלילות כבימים.",
                "3": "<b>את יום טוב.</b> צ\"ל: את לילי יום טוב, כגי' ד, כי\"ע, מקבילה שבחולין (בכל הנוסחאות) והירושלמי."
            },
            "7": {
                "0": "<b>אמ' ר' שמעון וכו'.</b> חולק על משנתנו, פ\"א מ\"ג.",
                "1": "<b>אפי' בעלייה.</b> כלומר, אף בעלייה עצמה אסור לטלטלו, משום שכובדו קובעו, ומכל שכן שאין מוליכין אותו. עיין בבה\"א.",
                "2": "<b>מטין אותו וכו'.</b> ור' דוסא מקל ומתיר להטות אותו מחלון לחלון. ועיין בבה\"א.",
                "3": "<b>אף מדדין וכו'.</b> כלומר, אם החלון רחוק, ואין ראש הסולם מגיע שם בהטייה מדדין רגליו של סולם מעט מעט (רש\"י), והיינו שמטלטלו ע\"י שינוי.",
                "4": "<b>גוזל וכו'.</b> כלומר, גוזל של הפקר שעדיין לא קנה אותו, ולא סגי לב\"ש בנענוע, ולב\"ה באמירה. ועיין בבה\"א."
            },
            "8": {
                "0": "<b>מותר.</b> כמפורש לעיל, ועיקר החידוש הוא בסיפא: ובאילן אסור, גזירה שמא יעלה ויתלוש."
            },
            "9": {
                "0": "<b>אסורין.</b> שמא אחרים הם, שלא הזמינן מערב יום טוב.",
                "1": "<b>בטפיחים.</b> בקנים כמין כדים שהיו עושים בראשי הגגות.",
                "2": "<b>חדסיות.</b> צ\"ל: דורסיות (עיין בשנו\"ס), הרדסיות, יוני בית, ונקראו כן על שם הורדוס המלך שגדל אותן בארמונו.",
                "3": "<b>אמ' ר' שמעון וכו'.</b> וחולק על משנ' פ\"א מ\"ה."
            },
            "10": {
                "0": "<b>שאם קצב וכו'.</b> כלומר, אחרי שכבר עשה עליו מלאכתו.",
                "1": "<b>עליו.</b> כלומר, על העור, אע\"פ שהוא מתעבד מאליו.",
                "2": "<b>מודים בית שמיי.</b> הברייתא נסמכה למשנתנו פ\"א מ\"ה: בית שמאי אומרים אין מוציאין לא את הקטן וכו'.",
                "3": "<b>שבאצבעו.</b> אבל במפתחות התלויים באזור על גופו אסור, משום שהוא דרך חול. עיין בבה\"א."
            },
            "11": {
                "0": "<b>את המתנות.</b> זרוע ולחיים וקיבה.",
                "1": "<b>שהוא זכיי בהרמתן.</b> שהרי אין כאן טבל, והן עצמן מותרות לזרים, ומקומן ניכר, והרמתן היא הפרדה בעלמא."
            },
            "12": {
                "0": "<b>על המתנות וכו'.</b> ולדעתם אוסרים ב\"ש אפילו לטפלן למתנות מבהמה שנשחטה היום, שלא כר' יהודה לעיל."
            },
            "14": {
                "0": "<b>אמ' ר' מאיר וכו'.</b> וחולק על משנ' פ\"א מ\"ז.",
                "1": "<b>ובעץ הפרוד.</b> צ\"ל הפרור (עיין שנו\"ס), כלומר בעץ שבוחשין בו את הפרור (הקדרה).",
                "2": "<b>כתבלין.</b> ולשיטת משנתנו (פ\"א מ\"ז הנ\"ל) נידוכין כדרכן."
            },
            "17": {
                "0": "<b>סיטני.</b> מיטתיזיס של טיסני (עיין שנו\"ס), והיינו שכותשין את החטה עד שנחלקת לארבעה חלקים."
            },
            "19": {
                "0": "<b>מנפח וכו'.</b> כלומר, מנפח ומנפה, מנענע בידו מעט מעט. ועיין בבה\"א.",
                "1": "<b>בקנון.</b> בסל של פת.",
                "2": "<b>המולל וכו'.</b> עיין בבה\"א."
            },
            "20": {
                "0": "<b>שירצה.</b> אם נוח יותר לברור את הפסולת, כגון שהיא גסה והאוכל הוא דק. ועיין בבה\"א."
            },
            "21": {
                "0": "<b>ומציף וכו'.</b> כלומר, היו מחמירין, ולא בררו ביו\"ט כלל. ועיין בבה\"א."
            },
            "22": {
                "0": "<b>שצריך אומן.</b> אין אומן אלא אמון, אמום, מפני שהמנעל הלבן עדיין צריך להיות על האומם (דפוס שנותנין עליו את המנעל לפני שגומרים מלאכתו ומשחירים אותו). עיין בבה\"א.",
                "1": "<b>עססיות וכו'.</b> כלומר, הנשים מעיר עססית מכינות מאכל מיוחד מחטים חיות, וכן הנשים מעיר לוד היו עושות כן מפול חי."
            }
        },
        "1": {
            "0": {
                "0": "<b>לא בחצירות וכו'.</b> משום שעירוב חצירות הוא משום קניין, וכל אחד קונה ברשות חבירו, או משום שנראה כמתקן ביום טוב. ועיין בבה\"א.",
                "1": "<b>מערבין וכו'.</b> הם סוברים שעירוב חצירות משום דירה, ואין כאן קניין כלל (ועיין בבה\"א), אבל בתחומין אסור, שיש כאן קניין רשות.",
                "2": "<b>בפת וכו'.</b> כלומר, עירובי חצירות הן בפת גרידא, ועירובי תבשילין הן בתבשיל גרידא, עיין בבה\"א.",
                "3": "<b>אפי' צלי אפי' שלוק.</b> כלומר לאו דווקא מבושל במים, אלא אפילו צלי, ואפילו מרותח ע\"י הבל שהוא פחות מבישול, עיין בבה\"א.",
                "4": "<b>קוליס וכו'.</b> הוא דג (κολίας) שמשיר את קשקשיו כשעולה מן הים. וממילא נראה לאכילה כשמדיחין אותו בחמים, עיין בבה\"א."
            },
            "1": {
                "0": "<b>העושה תבשיל וכו'.</b> וסומך על התבשיל אף לאפייה, כר' יהושע בירוש' רפ\"ב. ועיין בבה\"א.",
                "1": "<b>בשבת.</b> כלומר, לשבת, ועיין בשנו\"ס.",
                "2": "<b>מבעוד יום.</b> כלומר, לפני שנכנסה שבת, אם כבר הכין את הכל לשבת.",
                "3": "<b>במתנה.</b> ואף חבירו מערב באותו עירוב."
            },
            "2": {
                "0": "<b>רשאין בני חצר וכו'.</b> כלומר, רשאין לעשות כן מבלי לשאול רשות האחרים.",
                "1": "<b>בשבת.</b> לשבת, כלעיל, שו' 5.",
                "2": "<b>לעשותו.</b> כלומר, לעשות אותו עירוב תבשילין אף שיתוף למבוי, והוא משמש לשתי מצות.",
                "3": "<b>ואחרים וכו'.</b> כלומר, אחרים (עיין בשנו\"ס) שעירבו מותרין לעשות לו משלהם, או משלו כשמזכה להם את המאכל. ועושים לו כל צורכו.",
                "4": "<b>הוא עצמו וכו'.</b> כלומר, הוא עצמו, אם שכח ולא עירב, מותר וכו', שהתירו לו לעשות בעצמו בצמצום כדי חייו, עיין בבה\"א."
            },
            "3": {
                "0": "<b>שהן וכו'.</b> כלומר, שעירובי תבשילין הן וכו', וחולק על משנתנו פ\"ב מ\"א.",
                "1": "<b>שעליו.</b> שטח עליו ביצה חיה וצלה אותו.",
                "2": "<b>שפירפר ביצה וכו'.</b> כלומר, שבישל מתחילה את הביצה, ואח\"כ פרפרה על הדג."
            },
            "4": {
                "0": "<b>כדי צרכו.</b> שהרי כל ככר וככר טעון אפייה ורדייה לעצמו."
            },
            "5": {
                "0": "<b>יצחיבו.</b> כלומר שלא יריבו ולא יצערו, עיין בבה\"א."
            },
            "6": {
                "0": "<b>בו ביום.</b> כלומר ביום טוב, אלא צריך לטבול ביום שלפניו, בחול, כדי שלא יראה כמתקן גברא, שהרי בלא הטבילה לא היה אוכל בתרומתו. ועיין בבה\"א.",
                "1": "<b>מגב לגב.</b> משם אחד לשני (עיין בה\"א), שאינו אלא לתוספת טהרה.",
                "2": "<b>לעשות גתו וכו'.</b> כלומר, שטבל מתחילה לעשות את בדו, ועכשיו רוצה לטבול שוב לעשות את גתו, והרי הוא טהור, ואין כאן אלא סלסול בטהרה."
            },
            "8": {
                "0": "<b>אין מטבילין וכו'.</b> כל הברייתא נתבארה לעיל שבת, פט\"ז הי\"א ואילך, עמ' 77 ואילך."
            },
            "9": {
                "0": "<b>מטייל בה וכו'.</b> כלומר, לפי דרכו, ולא להזיע."
            },
            "10": {
                "0": "<b>אבל מרגילין וכו'.</b> צ\"ל: אין (כגי' כי\"ע, ערוך ועוד) מרגילין, כלומר אין מוציאין את בשר הרגלים דרך מקום השחיטה (כדי שישאר העור כולו שלם), משום הטורח המרובה שבהפשט כזה. (ערוך). ואין מרגילין בבכור וכו', כדי שלא ייראה כאילו משמרו מפני עורו שרוצה למוכרו ביוקר. ועיין בבה\"א.",
                "1": "<b>שאין עושין וכו'.</b> כמבואר במשנת שבת פי\"ט מ\"ב.",
                "2": "<b>כמן.</b> כמון, מין קצח (cuminum ).",
                "3": "<b>שלא יקרע וכו'.</b> אלא כורך את הסמרטוטין כמו שהן."
            },
            "11": {
                "0": "<b>לא היו זוקפין וכו'.</b> והעמידוה בשני התלמודים במנורה העשויה חוליות חוליות (ומפרקין אותה ביום, וחוזרין ומרכיבין וזוקפין אותה בלילה), ואם ירכיבוה ויזקפוה בלילי יו\"ט נראה כבונה. ועיין בבה\"א.",
                "1": "<b>ונפלה.</b> כלומר, ונתפרקה.",
                "2": "<b>מטלטלין וכו'.</b> כלומר, אעפ\"י שהוא מחמיר שלא לזוקפה ביו\"ט. ועיין בבה\"א."
            },
            "12": {
                "0": "<b>היו מכבדין וכו'.</b> אבל חכמים (עיין במסה\"ת) אוסרין, משום שאין מכבדין ומטאטאין ביו\"ט, כלעיל שבת פ\"ט הי\"ג."
            },
            "13": {
                "0": "<b>את המוגמר וכו'.</b> בשמים על גבי גחלים (גומרין), אבל חכמים (עיין במסה\"ת) אוסרין, משום שמוגמר אינו דבר השוה לכל נפש.",
                "1": "<b>ערדסקאות וכו'.</b> ארגזים, מגירות, עיין בבה\"א."
            },
            "14": {
                "0": "<b>אי זהו גדי מקולס וכו'.</b> נסמך למשנתנו (פ\"ב מ\"ז): ועושין (כלומר, כאן מקל רבן גמליאל) גדי מקולס בלילי פסחים. וחכמים אוסרין. ומבארת הברייתא במה אסרו חכמים.",
                "1": "<b>ביום טוב וכו'.</b> כלומר, אפילו בלילי יום טוב של חג, ובלילי יו\"ט האחרון של פסח. ועיין בשנו\"ס ובבה\"א.",
                "2": "<b>ביום טוב וכו'.</b> כלומר, אפילו בלילי יו\"ט הראשון של פסח, שהרי עגל אינו בא קרבן פסח, ומותר לעשותו אפילו לחכמים. ועיין בבה\"א.",
                "3": "<b>מפני שקורין וכו'.</b> כלומר, בני רומי היו קורין אותן פסחים, מה שאין כן בני הארץ, ולפיכך התיר רבן גמליאל במשנתנו."
            },
            "15": {
                "0": "<b>ברחים שלהן.</b> וכנראה שהרחים שלהן לא כרחים הרגילים של שלשה כלים, שנשנו במשנתנו פ\"ב מ\"ט, ואף הם לא התירו טחינה כדרכה, עיין בבה\"א.",
                "1": "<b>אנגרון ואכסגרון.</b> מורייס של יין (οἰνόγαρον) ומורייס של חומץ (ὀξύγαρον)."
            },
            "16": {
                "0": "<b>אי זהו קירוד וכו'.</b> הברייתא נסמכה למשנתנו פ\"ב מ\"ח, ומבארת הברייתא שקירוד היא סריקת הזבובים הקטנים מגוף הבהמה שעושין חבורה בשעה שעוקרין אותם מן הגוף. עיין בבה\"א."
            },
            "17": {
                "0": "<b>גורר וכו'.</b> ואעפ\"י שעושה חריץ שהרי אינו מתכוין לכך. והברייתא נסמכה למשנתנו ספ\"ב."
            },
            "18": {
                "0": "<b>דלת הגוררת וכו'.</b> כלומר, שיש לה ציר, אעפ\"י שהיא נגררת ע\"ג הקרקע, עיין לעיל עירובין פ\"ח, עמ' 135.",
                "1": "<b>וקנקלא.</b> דלת השער שעשויה כסריג."
            }
        },
        "2": {
            "0": {
                "0": "<b>ביברין וכו'.</b> פירש הערוך פרדס שמאספין שם חיות (βιβάριον, vivarium) וחפירה שמאספין שם דגים, ומדברים בביברין גדול (ואצל דגים שהם קטנים, סתם ביברין הוא גדול), והגדלים שם מחוסרים צידה. ועיין בבה\"א.",
                "1": "<b>ואין נותנין וכו'.</b> משום שהם מוקצה, עיין בבה\"א.",
                "2": "<b>אבל צדין וכו'.</b> צדין לאו דווקא, אלא אם עשה שם מעשה והגביל את תנועתם, חשובים כניצודים, ודינם כמוכנים.",
                "3": "<b>שוחטין מן הנגרים וכו'.</b> כלומר, שוחטין את החיות שנתפסו מערב יום טוב בחפירות עמוקות, מפני שמהן אי אפשר להמלט, ויש כאן הכנה גמורה, עיין להלן.",
                "4": "<b>מן המשוטות וכו'.</b> צ\"ל: מן המצודות (כבשאר הנוסחאות, עיין בשנו\"ס. וכ\"ה בירושלמי). וברייתא זו חולקת על משנתנו (פ\"ג מ\"ב), וסוברת שאעפ\"י שידוע שניצודו מערב יו\"ט אסורות, מפני שאין כאן הכנה גמורה, ואין דעתו עליהם, משום שהחיות יכולות להנצל מן המצודות והמכמרות. כפירוש הערוך. עיין בבה\"א.",
                "5": "<b>מערב יום טוב.</b> מלים אילו חסרות בדפוסים, ובכי\"ע: ביום טוב. ור\"ש בן אלעזר סובר כמשנתנו (הנ\"ל). ועיין בבה\"א שפירשנו גם את הגירסא שלפנינו."
            },
            "1": {
                "0": "<b>אותו ואת בנו וכו'.</b> הברייתא נסמכה למשנתנו (פ\"ב מ\"ד, להלן שו' 11): בכור שנפל לבור וכו' (ושם אם אין בו מום, הרי אסור לשוחטו, והוא מוקצה), ומבארת הברייתא את דינה של סתם בהמה שנפלה לבור, אם מותר להעלותה ביו\"ט שלא על מנת לשוחטה, שהרי מותר לשוחטה, ואינה מוקצה, ויש כאן צער בעלי חיים. ועיין בבה\"א."
            },
            "2": {
                "0": "<b>שנפל לבור וכו'.</b> וע\"י הנפילה נפל בו מום. ועיין בבה\"א."
            },
            "3": {
                "0": "<b>בשביל שלא יברח.</b> ומשום פסידא התירו, אבל אחרת אסור, עיין בבה\"א.",
                "1": "<b>אותו בתחלה.</b> כלומר, אפילו אינו צד אותן ממש, אלא מפזר מזונות, כדי שישכנו שם (ואין כאן פסידא ממש, אלא מניעת הריוח) אסור, משום טירחא, עיין בבה\"א."
            },
            "4": {
                "0": "<b>כיצד אין וכו'.</b> מפרש את משנתנו פ\"ג מ\"ו.",
                "1": "<b>אין משגיחין וכו'.</b> כלומר, אין משתמשין בהם כלל, ואפילו להניח שם בשר לשמרו מן העכברים.",
                "2": "<b>שוקל בידו וכו'.</b> כלומר, מותר לו לשער את המשקל בידו ולהניח לפני האורחים.",
                "3": "<b>אבל חותך וכו'.</b> כלומר, אעפ\"י שהוא יודע לאמן את ידיו לחתוך בדיוק, כאילו שוקל בליטרא, מותר שאינו נראה כעושה מעשה חול."
            },
            "6": {
                "0": "<b>גלוסקה.</b> עיגול עבה של פת חטים מנופות.",
                "1": "<b>סכום מניין.</b> שלא יאמר לו'. עכשיו יש לך בידי סך של מאה אגוזים בצרוף מה שלקחתי ממך מכבר. ועיין בבה\"א.",
                "2": "<b>סכום ממכר.</b> שלא יאמר לו: עכשיו יש לך בידי סך עשרה זוז בצרוף מה שאני חייב לך מכבר, אבל מותר להזכיר את הדמים של עכשיו, שהרי בדבר שיש לו דמים קצובים עסיקינן, ואינו קוצב עכשיו כלום, אלא נותן סימן בעלמא, לכמה הוא צריך. ועיין בבה\"א."
            },
            "7": {
                "0": "<b>קודח בסאה וכו'.</b> משקע את הסאה לתוך הכרי ושואב בה.",
                "1": "<b>במיניקית.</b> כף שיש לה יד ארוכה ששואבין בה משקין.",
                "2": "<b>שלא יתכוין וכו'.</b> כלומר, שלא יתכוין לקדוח במדה כדי שיעלה לו במדה בדיוק, אלא או חסר או יתר.",
                "3": "<b>והיו ממלין וכו'.</b> מפני שאין מודדין ביו\"ט.",
                "4": "<b>מפני מצוי וכו'.</b> שהיו מרכינין ומטים את מדותיהם על כלי הלקוחות מאתמול, כדי שיתמצה כל המשקה לתוך כלי הלקוחות.",
                "5": "<b>אף הוא וכו'.</b> כלומר, אבא שאול בן בטנית, והברייתא נסמכה למשנתנו, שלא הוזכר שם אלא אבא שאול."
            },
            "8": {
                "0": "<b>אין נוטלין וכו'.</b> שהרי הוקצו למצותן, ומתוך שאין נוטלין גם בין השמשות של שמיני (משום ספק), הוקצו לכל היום."
            },
            "9": {
                "0": "<b>לא בחבל וכו'.</b> ואפילו מכונסין בחצירו, מפני שהוא כמעשה חול, וכמשנ' רפ\"ד.",
                "1": "<b>לא נחלקו וכו'.</b> הברייתא נסמכה למשנתנו פ\"ד מ\"ב.",
                "2": "<b>שבקרפיף.</b> מקום מוקף מחיצות מאחורי הבית או החצר.",
                "3": "<b>שלא יביאו.</b> ואעפ\"י שהעצים תלושים הן, לא היתה דעתו עליהם, ואסור משום מוקצה.",
                "4": "<b>יביאו.</b> דגיבוב ביו\"ט מותר, דצורך אכילה חשיב כבקוע עצים, ומעולם לא הוקצו."
            },
            "10": {
                "0": "<b>סואר וכו'.</b> צבר של קורות הסדורות לבניין.",
                "1": "<b>ושקדין עצמן וכו'.</b> כלומר, בלי הגרעינין, שאינן עומדין להסקה. ועיין בשנו\"ס ובבה\"א."
            },
            "11": {
                "0": "<b>מודים וכו'.</b> כלומר, אעפ\"י שבמשנתנו (פ\"ד מ\"ג) אין החכמים מתירים לסתור את הלבנים מ\"מ מודים הם בדותים שבקרקע שפיהם חתום וצרור בחבלים שמנענעים ומרפים את הקשר.",
                "1": "<b>ומפקיעין.</b> כלומר את החותמות עצמן, עיין בבה\"א."
            },
            "12": {
                "0": "<b>לעשות זינוק.</b> לכוין את החור בצורת מרזב, שיהא היין מזנק מתוכו.",
                "1": "<b>לפסין סתומין.</b> שמתחילתן עשויין לכך, שעושין שריטה עמוקה במקום שראוי לחלקן."
            },
            "13": {
                "0": "<b>בחור וכו'.</b> כלומר, שוברה בשינוי, אבל בלא שינוי אסור, שלא התירו בקוע אלא בקורות ועצים גדולים, אבל בקעת נוחה להדלק בלי בקוע, וכשבוקעה טוחן הוא, עיין בבה\"א."
            },
            "14": {
                "0": "<b>אבל ממתיקין וכו'.</b> כלומר, אעפ\"י שאין עושין פחמים ביו\"ט (כלעיל בסמוך), אבל ממתיקין בגחלת, אע\"פ שמכבה וכאילו עושה פחם, עיין בבה\"א."
            },
            "17": {
                "0": "<b>נוטל אדם וכו'.</b> ועצים שבחצר מוכנים הם לכל דבר, ולא דווקא להסקה.",
                "1": "<b>מן האבוס וכו'.</b> דדבר העומד לאכילה, מוכן הוא לכל צורך. (רש\"י).",
                "2": "<b>שלא יקטמנו וכו'.</b> אפילו קיסם מן האיבוס, עיין בבה\"א.",
                "3": "<b>אם קיטמו וכו'.</b> עיין בבה\"א.",
                "4": "<b>שכל שבחצר וכו'.</b> הוא טעם כללי להלכה שלפנינו, שאפילו קיסמין דקין מוכנים הן להדלקה, עיין בבה\"א."
            },
            "18": {
                "0": "<b>מולגין וכו'.</b> נתבאר לעיל, עמ' 170, שו' 42 ואילך.",
                "1": "<b>בתספורת.</b> כלומר, בתספורת שלו, שרגילין בה לגזוז במחובר.",
                "2": "<b>הקרנס וכו'.</b> צ\"ל: הקנרס (עיין בשנו\"ס), κύναρος, artichoke,",
                "3": "<b>העכביות.</b> דרדר, כרכום הגדל בין החוחים, והמינים הללו מלאים קוצים, ואי אפשר לתקנן בלי מספרים, ודרכם היה להסיר את הקוצים במספרים כשהם תלושים, ואין כאן חשד, ואי אפשר לאכלם בלאו הכי."
            },
            "19": {
                "0": "<b>בפורני.</b> ואעפ\"י שפורנה הוא תנור גדול ואופים בו לחם הרבה, אין לחשוש אם יש לו אוכלים מרובים.",
                "1": "<b>באנטיכי.</b> ביורה גדולה של נחושת (ונקראת כן ע\"ש מקומם העיקרי, אנטוכיא), ואין חוששין לו משום צירוף. (ס' המכתם). ועיין בבה\"א.",
                "2": "<b>כתחלה.</b> כלומר, פורני חדשה, שמא תפחת, ונמצא טורח שלא לצורך. (רש\"י)."
            },
            "20": {
                "0": "<b>ומעכבין.</b> בשאר נוסחאות: וממעכין וכו', כלומר כדי להקשותה. ועיין בבה\"א.",
                "1": "<b>באור וכו'.</b> בירושלמי: מביא שתי נרות ונותנה (כלומר, את שני קצוות הפתילה) בשניהן, וחולקן באור (כלומר, מדליק באמצע) לשני נרות. ועיין בבה\"א."
            }
        },
        "3": {
            "0": {
                "0": "<b>לא יאכל וכו'.</b> אעפ\"י שעדיין לא נתקלקלו, משום שדחאן בידים, עיין בבה\"א."
            },
            "1": {
                "0": "<b>סוכי תאינה וכו'.</b> כלומר, ענפי תאנה וכו', וכפות תמרים וכו'."
            },
            "2": {
                "0": "<b>מתחילין באוצר וכו'.</b> כלומר, באוצר של בהמה, ערימת תבן, עיין בבה\"א.",
                "1": "<b>ומשילין וכו'.</b> כלומר, משחילין את הפירות דרך ארובה, אם יש לו צורך בכך. ועיין בבה\"א.",
                "2": "<b>אין משלשלין וכו'.</b> משום שצריך להגביהם עד החלון, ויש כאן טירחא יתירה."
            },
            "3": {
                "0": "<b>ארבע רשויות וכו'.</b> התנא מחלק איסורי שבת ויו\"ט לארבעה סוגים. מלאכה גמורה, חצי שיעור, שבות של מעשה הדומה למלאכה (או שמא יבוא לעשות מלאכה), עובדין דחול. וכנגדן גם במצוה.",
                "1": "<b>האורג וכו'.</b> כלומר, חוט אחד על גבי האריג, וכן אות אחת סמוך לכתב.",
                "2": "<b>ולא מספקין וכו'.</b> כלומר, כף על ירך, ולא מטפחין יד זו לזו."
            },
            "4": {
                "0": "<b>והמוסר וכו'.</b> בבא זו מפרשת את הרישא, ואף המוסר (עיין בשנו\"ס) וכו' רגליה כרגליו של הבעלים. ועיין בבה\"א.",
                "1": "<b>מצעו וכו'.</b> כלומר, אם אחד מהם עירב אלפים אמה לצפון הכלי, והשני אלפים לדרום, אל יזוז הכלי ממקומו."
            },
            "5": {
                "0": "<b>הלוקח בהמה כרועה וכו'.</b> צ\"ל כבשאר כל הנוסחאות: בהמה מן הרועה וכו'. כלומר, הנוטל בהמה מן הרועה ביו\"ט (והוא קנה אותה מבעליה בערב יום טוב), שנמלך עכשיו לשחטה, אעפ\"י שלא הודיע מערב יום טוב לרועה שקנה את הבהמה והוא מוסר לו לרעות, מ\"מ דעת המוכר והקונה על הרועה. ועיין בבה\"א.",
                "1": "<b>הלוקח בהמה וכו'.</b> כלומר, לשחיטה, ועדיין לא נתן את דמיה, ואף לא התנה מתי יטול את הבהמה.",
                "2": "<b>בסעודה.</b> של חצות היום, עיין לעיל שבת, עמ' 56, שו' 72.",
                "3": "<b>מים וכו'.</b> כלומר, אם לא נתנתן בעיסה, אף ר' יהודה (להלן, שו' 33) מודה בה שהם כרגלי המשאילה (אם שאלה ביום טוב)."
            },
            "6": {
                "0": "<b>ככל מקום.</b> כלומר הולכת לכל מקום, שאין בה ממש ואינה בגדר קניין שביתה.",
                "1": "<b>מברכין וכו'.</b> במוצאי שבת."
            },
            "7": {
                "0": "<b>של שני שבטים וכו'.</b> והמים הם של הפקר, וחפצי הפקר קונים שביתה במקומם, כר' יוחנן בן נורי, עיין בבה\"א.",
                "1": "<b>של שני תחומין וכו'.</b> ומים הסמוכים לעיר בתחום שבת דעתם של בני העיר עליהם, והם כרגלי בני העיר, ובנידון שלנו חלק מן המים כלה תחומן בצפון (או במזרח), וחלק מהן כלה תחומן בדרום (או במערב), ואם יתערבו אי אפשר יהיה להזיזן ממקומן, ועיין בבה\"א.",
                "2": "<b>המושכין וכו'.</b> כלומר שהם נדים, ואינם קונים שביתה כלל, עיין בבה\"א."
            },
            "8": {
                "0": "<b>לא יביאו לו וכו'.</b> שהרי הפירות הם כרגליו, והם מחוץ לתחומו.",
                "1": "<b>מביאין וכו'.</b> הואיל ואפטרופוס יכול למכור את הפירות הרי הם כרגליו, והוא הרי עירב עם בני העיר."
            },
            "9": {
                "0": "<b>לא יוליכו וכו'.</b> שהרי המתנות הן כרגלי הבעלים, והוא לא עירב.",
                "1": "<b>מה הן מוליכין וכו'.</b> כלומר, אף בחול, בלי רשות בעל הבית, ואין כאן משום גזל.",
                "2": "<b>חתיכה וכו'.</b> כלומר של בשר, ועיגול עבה מחטים מנופות.",
                "3": "<b>שנהג.</b> המקום שנהג, ועיין בבה\"א.",
                "4": "<b>וטרולוס.</b> עיין בבה\"א. מוליכין. כלומר, מוליכן, עיין בבה\"א.",
                "5": "<b>משם איבה.</b> משום שבעל הבית יתבייש למחות בידו ויקפיד עליו בלבו.",
                "6": "<b>אין חפין וכו'.</b> כלומר, אין חופפין את השער (בנתר) ואין מתגררין ומתגרדין.",
                "7": "<b>בקרקטין.</b> יש כאן מיטתיסיס מ\"קרטיקון\" (כעין גי' גוף קג\"נ), וכ\"ה בירושלמי, והכוונה לגיר שבא מן האי כרתי, עיין בבה\"א."
            },
            "10": {
                "0": "<b>אילו הן מדבריות וכו'.</b> במשנתנו סוף מכילתין: אין משקין ושוחטין את המדבריות וכו'.",
                "1": "<b>ברביעה.</b> כלומר, ברביעה ראשונה, במרחשון."
            }
        }
    },
    "meta": "Chapter-Halakhah-DH",
    "work": "Brief Commentary on Beitzah"
}