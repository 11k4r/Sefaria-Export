{
    "text": {
        "0": {
            "0": {
                "0": "<b>למה מפרישין וכו'.</b> כלומר, למה מפרישין אותו מביתו לגמרי, והרי יכול היה ללכת לביתו ביום ולטבול לפנות ערב, ולנהוג כמו שנהגו במלואים.",
                "1": "<b>ויבא עליה.</b> כלומר, כשבא עליה. ועיין בבה\"א."
            },
            "1": {
                "0": "<b>שאינה בית דירה וכו'.</b> ואף לשכת כהן גדול אינה בית דירה ממש והיא פטורה מן התורה, אלא שהחכמים חייבוה במזוזה, עיין בבה\"א."
            },
            "2": {
                "0": "<b>מלשכת יין וכו'.</b> והיא היתה בזוית (מערבית דרומית) ושני פתחיה פתוחים לחוץ ואי אפשר להסתר שם, ולפיכך היא רשות הרבים לטומאה.",
                "1": "<b>כל לשכ' וכו'.</b> כלומר אפילו פתחיה אינם מכוונים לחוץ אלא לתוך העזרה עצמה (שהיא רשות הרבים), או אחת לשנייה, דוגמת שערי העזרה, אף שם אי אפשר להסתר."
            },
            "3": {
                "0": "<b>פר ושעיר וכו'.</b> צ\"ל: פר ואיל (או: פר ועשיר', כלומר ועשירית האיפה), שהם באים מנכסי כהן גדול ולא משל ציבור. ועיין בבה\"א.",
                "1": "<b>מן הכהונה.</b> כלומר מן הכהונה גדולה (כגי' ד), מעבודת כהונה גדולה."
            },
            "4": {
                "0": "<b>ארבע וחמש וכו'.</b> כלומר ארבע, אם החלות הן עשר (לשיטת ר' יהודה שמשמר הנכנס נוטל ב' חלות בשכר הגפת דלתות), או חמש, כשהחלות הן שתים עשרה (לשיטת החכמים החולקים על ר' יהודה). ולשיטתם נוטל חלה אחת פחות ממחצה. ועיין בבה\"א.",
                "1": "<b>בקדשי הגבול וכו'.</b> שנמנו בספרי קרח פי' קי\"ט, עיין בבה\"א."
            },
            "6": {
                "0": "<b>משרבו מלכים וכו'.</b> כלומר מלכים בלתי הגונים התקינו להעמיד כהנים הדיוטות. ועיין בבה\"א."
            },
            "7": {
                "0": "<b>למה פורש וכו'.</b> במשנתנו פ\"א מ\"ה: והשביעוהו וכו' הוא פורש ובוכה והן פורשין ובוכין.",
                "1": "<b>ואין אנו וכו'.</b> כלומר, אין אנו וכו', עיין בבה\"א."
            },
            "8": {
                "0": "<b>הצרדה וכו'.</b> במשנתנו פ\"א מ\"ז: מכין לפניו באצבע צרדה.",
                "1": "<b>גדולה וכו'.</b> כלומר, האמצעית, עיין בבה\"א. בפה וכו'. כלומר, היה משמיע בפיו קול נקישת אצבע צרידה וכו', עיין בבה\"א.",
                "2": "<b>מה היו אומ' וכו'.</b> במשנתנו פ\"א סמ\"ז: ומעסיקין אותו וכו', ומפרש בברייתא כיצד מעסיקין אותו, עיין בבה\"א.",
                "3": "<b>בהבראה.</b> צ\"ל: בהברא, או: בהברה, עיין בשנו\"ס.",
                "4": "<b>חוטאין היו.</b> כלומר, שהיו ניעורין כל הלילה ומתעסקין, עיין בבה\"א."
            },
            "9": {
                "0": "<b>בכלאים.</b> צ\"ל: [כ]ככליאס, כצורת פיתולי החילזון, עיין בבה\"א.",
                "1": "<b>היחידים וכו'.</b> כלומר, החלשים, ומאן קצירי ומריעי, רבנן."
            },
            "10": {
                "0": "<b>לא היה פייס וכו'.</b> ומשנתנו פ\"ב מ\"ג ומ\"ה כמותו.",
                "1": "<b>לחלבי שעיר וכו'.</b> והוא חולק על משנתנו פ\"ב מ\"ד, ולדעתו הפייס הרביעי היה למחתה, ושלא כר' יהודה לעיל."
            },
            "12": {
                "0": "<b>ארבעה עשר.</b> והיינו בחג, וכהן אחד בידו צלוחית המים, כמשנתנו פ\"ב מ\"ה.",
                "1": "<b>חמשה עשר.</b> כלומר, בשבת שנוספו על השלשה עשר שני כהנים שבידם שני בזיכי לבונה, כמשנתנו הנ\"ל. ועיין בבה\"א",
                "2": "<b>בביסה.</b> כלומר, בבזך, או במיגס, עיין בה\"א."
            },
            "13": {
                "0": "<b>עקב בצד גודל.</b> כלומר, פסיעות מדודות ואטיות, עיין בבה\"א."
            },
            "14": {
                "0": "<b>מהו אומ' וכו'.</b> כלומר מה שואל הממונה, בכל בוקר לפני שחיטת התמיד, וכמתתיא בן שמואל במשנתנו רפ\"ג.",
                "1": "<b>פוצה וכו'.</b> ואפשר לטעות בסוף החודש ביום מעונן, כשאור הלבנה מפציע לכאן ולכאן, ונדמה כתימור של חמה, ולפיכך שאל אם האיר פני כל המזרח וכו'.",
                "2": "<b>ברק בורקי.</b> כלומר אמר בלשון ארמית \"אנהר מנהרא\", האיר המאיר. ועיין בבה\"א."
            },
            "15": {
                "0": "<b>כהן גדול וכו'.</b> כלומר שיצא בבגדי בוץ ביום הכיפורים והפליג דעתו מן המקדש, אבל כהן הדיוט שהוא חגור באבנט של כלאים (לשיטת רבי), הרי אסור לו לצאת מן המקדש בבגדי כלאים. ועיין בבה\"א.",
                "1": "<b>לטבילה זו.</b> כלומר לטבילת כל שחרית כשרוצה להכנס למקדש, ואעפ\"י שהוא טהור, כמשנ' פ\"ג מ\"ג.",
                "2": "<b>שאין ענוש כרת.</b> כלומר, אם נטמא בקודש ונכנס כלפי פנים כדי לצאת בקצרה דרך לולין.",
                "3": "<b>שענוש כרת.</b> כלומר, מיד כשהכניס ראשו ורובו, אפילו כשלא שהה כלל. ועיין בבה\"א.",
                "4": "<b>מפני הצורך.</b> כלומר מפני הסרך, מפני סרך טבילה, עיין בבה\"א."
            },
            "16": {
                "0": "<b>שלא טבלו וכו'.</b> כלומר, אחרי שהפליגו דעתם מן המקדש, או אחרי מסיכה.",
                "1": "<b>שלא טבלו וכו'.</b> הלשון הוא באשגרה מלעיל, ועיקר הכוונה היא לקידוש ידים ורגלים מן הבקר, שהעדרן מחלל את העבודה."
            },
            "18": {
                "0": "<b>הלינה פוסלת וכו'.</b> רבי נותן טעם לדברי הרישא."
            },
            "19": {
                "0": "<b>חמש טבילות וכו'.</b> אחת בתחילת העבודה, שנייה כשמחליף לבגדי לבן לשם עבודת פנים, שלישית כשמחליף שוב לבגדי זהב אחרי עבודת פנים, רביעית כשמחליף לבגדי בוץ להוציא כף ומחתה, חמישית כשמחליף לבגדי זהב, כדי לסיים את העבודה.",
                "1": "<b>עששית של ברזל וכו'.</b> כלומר, אם היה הכהן זקן ואינו יכול לטבול בצונין. ור' יהודה חולק על משנתנו פ\"ג מ\"ד, ואוסר להטיל מים חמים לתוך המקוה, שלא יאמרו ראינו כהן גדול טובל במים שאובים, עיין בבה\"א."
            },
            "20": {
                "0": "<b>הכל שלשים וכו'.</b> כלומר, מחיר הבגדים שכהן הגדול לובש שחרית ובין הערבים הוא שלשים מנה בין כולם, כמש' פ\"ג מ\"ז."
            },
            "22": {
                "0": "<b>ובלבד שתמסרנה וכו'.</b> כמבואר להלן שהבגדים באים משל ציבור, ועיין בבה\"א."
            }
        },
        "1": {
            "0": {
                "0": "<b>כיצד הוא מתודה וכו'.</b> כלומר, ווידוי ראשון על הפר, והוא עומד בין האולם ולמזבח.",
                "1": "<b>וחטאה ונקה וכו'.</b> יש כאן קיצור לשון, וצ\"ל: [אלא כיון שהיה מתודה על הזדונות ועל המרדים כאילו הם שגגות לפניו], כמו שהוא במקבילות, עיין בבה\"א."
            },
            "1": {
                "0": "<b>בא לו למזרח וכו'.</b> כלומר חוזר מן האולם למזבח לצד מזרח, ועומד בשער ניקנור נגד החלל שבין המזבח לכותל צפוני של עזרה."
            },
            "2": {
                "0": "<b>נברשת.</b> מנורה.",
                "1": "<b>שבשעה שחמה וכו'.</b> חוזר לרישא, כלומר שחמה זורחת על הנברשת."
            },
            "3": {
                "0": "<b>קלנתיא.</b> כלומר, נחושת הבאה מקורינתון, שהיתה מפורסמת בטיבה היקר, עיין בבה\"א.",
                "1": "<b>ארזים וגו'.</b> הכוונה לסוף הפסוק: רהיטנו ברותים, ודרשו ברותים, ברית ים, כלומר ברייה שבים (\"חיה שבים\") הצילה אותם."
            },
            "4": {
                "0": "<b>פקיעין.</b> כלומר, בקיאין."
            },
            "5": {
                "0": "<b>פוסא.</b> פוסה, מתפשטת ומפציעה לכאן ולכאן."
            },
            "6": {
                "0": "<b>אמ' למעלה וכו'.</b> צ\"ל: אמ' לי (כגי' כי\"ע וכי\"ל) מעלה וכו'.",
                "1": "<b>משלך וכו'.</b> כלומר, מה שמגיע לך בזכותך.",
                "2": "<b>בשמך וכו'.</b> כלומר בשם שקנית לעצמך יקראוך בני אדם, עיין בבה\"א."
            },
            "8": {
                "0": "<b>טרף בקלפי וכו'.</b> כלומר נענע וערבב את הגורלות בתוך הקלפי. והתנא חוזר למעלה, למה שסיים לעיל, שו' 17.",
                "1": "<b>ישראל שמחי'.</b> משום נחשא טבא."
            },
            "9": {
                "0": "<b>מהו לשנותו וכו'.</b> כלומר, אם עלה הגורל לה' על השעיר שבשמאלו, מהו להעביר את השעיר לימינו.",
                "1": "<b>לרדות וכו'.</b> כלומר, אל תתנו מקום למינים להשתלט עליכם בתשובות, שיאמרו שאף ישראל מאמין בפולחן רוחות השאול, כדרך הגוים שעובדים לאלי השאול בשמאל. ועיין בבה\"א.",
                "2": "<b>מושיבין וכו'.</b> צ\"ל: מושיטין וכו', כשאר הנוסחאות.",
                "3": "<b>דבר מאילך.</b> עיין בבה\"א.",
                "4": "<b>ועשהו חטאת.</b> כלומר, ועשהו חטאת אין פירושו שהוא מקריב אותו חטאת. אלא שעושהו חטאת בדיבורו בשעת הגורל."
            },
            "10": {
                "0": "<b>היום נוטל וכו'.</b> שהרי עבודת היום אינה אלא בכהן גדול.",
                "1": "<b>שתהא זרוע וכו'.</b> כלומר, זרועו של כהן גדול, שמכניס את ראש יד המחתה תחת זרועו בין אצילי ידו הימנית, ומחזיק בכפו בסמוך למחתה, ועיין בבה\"א.",
                "2": "<b>ושתיק.</b> צ\"ל: נשתיק (כגי' כי\"ע), כלומר, נרתיק, והטעם משום שהגחלים הלוחשות שוהים במחתה זמן מרובה ומרתיחים את ידה, ויש לחשוש שהכהן יכוה.",
                "3": "<b>למערכה שנייה.</b> שממנה היו נוטלים גחלים לקטורת."
            },
            "11": {
                "0": "<b>נכנס ומהלך וכו'.</b> הברייתא רושמת את הליכתו של כה\"ג מן העזרה לקדשי קדשים, והיינו שנכנס להיכל ממזרחו ונמצא עומד כגגד החלל שבין מזבח הזהב (מימינו) והמנורה (משמאלו), והולך בדרומו של היכל לכיוון המערב, ששם פרופה הפרוכת החיצונה.",
                "1": "<b>לפנים ממנו.</b> כלומר כשמהלך בהיכל לקדשי קדשים פוגע ראשונה במזבח הזהב.",
                "2": "<b>ממוצע בנתים וכו'.</b> אבל \"משוך כלפי חוץ קימעא\" (בבלי).",
                "3": "<b>מה ת\"ל וכו'.</b> כלומר, הרי בפסוק נאמר: והבאת שמה מבית לפרכת את ארון העדות והבדילה הפרכת לכם בין הקדש וכו', ולמה חוזר שוב על המלה \"הפרכת\", והרי בה עסיקינן, ומכאן שהיו שתי פרוכות, אחת לצד הארון, והשנייה לצד ההיכל, עיין בבה\"א.",
                "4": "<b>בין קדש העליון וכו'.</b> כלומר, הכוונה היא לפרכת שנייה שנתונה בעלייה כנגד הפרוכת שלמטה.",
                "5": "<b>בין נוב וכו'.</b> כלומר שהיתה פרוכת בין לנוב בין לגבעון וכו', ולאו דווקא במשכן גרידא."
            },
            "12": {
                "0": "<b>מהלך לשמאלו וכו'.</b> שהרי כשהוא הולך מצפון לדרום בצד המערב, ימינו למערב ושמאלו למזרח לצד הפרכת השניה.",
                "1": "<b>ודחף את הפרכת וכו'.</b> שהרי ראשי הבדים דחקו את הפרכת (כלהלן שו' 125), ולא היה לו מקום לעבור בין הפרכת ובין הבד הראשון. ומדברים במקדש ראשון, עיין בבה\"א.",
                "2": "<b>דרך כניסתו.</b> כלומר שחזר בגבו לצפון ופניו לדרום, מפני כבוד הארון."
            },
            "13": {
                "0": "<b>מכלל יופי.</b> ודרשו: שממנו מוכלל יפיו של עולם."
            },
            "15": {
                "0": "<b>הפרוכת.</b> צ\"ל: הכפורת, ועיין בשנו\"ס ובבה\"א.",
                "1": "<b>אלא כמצליף.</b> כלומר, שלא היה מתכוין להזות בשורה, לא למעלה ולא למטה, אלא כמצליף בשוט, שפעמים מגביה את ידו ופעמים מורידה, ומזה למעלה ולמטה בהגבהת יד ובהורדתה.",
                "2": "<b>אחת ואחת וכו'.</b> כלומר ההזאה שלמעלה נמנית לחוד, ומתחיל מניין חדש בהזאות שלמטה, וכדי שלא יטעה מונה את ההזאה שלמעלה עם כל הזאה והזאה שלמטה, ובלבד שיגמור את הזאותיו בהזכירו את המניין \"שבע\".",
                "3": "<b>שתים ואחת וכו'.</b> ופירשו בבבלי (עיין בבה\"א) שבמקומו של ר' יהודה מנו את הפרט תחילה (שתים ועשרים, שלש ועשרים וכו'), ולפיכך נקטו גם כאן את הסדר הזה.",
                "4": "<b>לשמאלו וכו'.</b> שהרי כשחזר מן ההזיות שעל הכפורת חזר בדרך בית כניסתו, הלך אחורנית, ופניו כלפי ארון, ונמצאת שמאלו לצד הפרוכת הפנימית.",
                "5": "<b>ולא היה מגיע וכו'.</b> הברייתא נסמכה למשנתנו פ\"ד מ\"ה: והזה ממנו על הפרכת שכנגד הארון מבחוץ, ומפרשת שלא היה מגיע בדמים לפרוכת ממש."
            }
        },
        "2": {
            "0": {
                "0": "<b>מקרן מזרחית וכו'.</b> הכהן שחוזר מהזיות שעל הפרוכת היה הולך ממערב למזרח בדרומו של היכל, והיה פוגע תחילה בדרום מערב של מזבח הזהב, והואיל וכתוב \"ויצא אל המזבח\" דרשו חז\"ל שצריך לעבור את כל המזבח, כלומר מגיע לדרום מזרח של המזבח, פונה ימינה לצפון, ועובר את כל מזרח המזבח, עד שמגיע לקרן מזרחית צפונית, ומשם הוא מתחיל וסובב דרך ימין.",
                "1": "<b>הוא גומר וכו'.</b> צ\"ל: הוא מתחיל, כגי' כי\"ל.",
                "2": "<b>(כנגדו אלכסון) וכו'.</b> המלים שהקפנו חסרות בד, כי\"ל וקג\"נ, וסוברת התוספתא שבכל הקרנות יכול להרים את פס ידו ולזרוק ממטה למעלה, חוץ מן הקרן הראשונה שהיה עומד סמוך לה, שמשפיל את ידו וזורק ממעלה למטה, שאם לא יעשה כן יזוב הדם לתוך שרוולו, וילכלך את בגדיו, עיין בבה\"א.",
                "3": "<b>ממטה למעלה וכו'.</b> וסובר ר' יהודה שהוא יכול להזהר אף בקרן הסמוכה שלא ילכלך את בגדיו.",
                "4": "<b>שכנגד אלכסון.</b> שהרי צריך למתוח את ידו כגגד כל אלכסון המזבח, עד שרק פס ידו גרידא יוצאת מחוץ למזבח, ואין לו אפשרות לזרוק ממטה למעלה."
            },
            "1": {
                "0": "<b>והיא נכפפת וכו'.</b> כלומר, ההזאה נכפפת ומתפשטת על קיר המזבח, שהרי נתן על הגג בסמוך לקרן, עיין בבה\"א.",
                "1": "<b>על כל הזאה וכו'.</b> כלומר, טובל את אצבעו לכל הזאה, ואינו מזה שתי הזאות מטבילה אחת.",
                "2": "<b>מיכן ומיכן וכו'.</b> כלומר, שלא נתן על חוד הקרן, אלא בתוך אמה של חוד הקרן.",
                "3": "<b>שינה מתן וכו'.</b> כגון שהזה למטה מחוט הסיקרא, או שנתן בכלי, ולא באצבע."
            },
            "2": {
                "0": "<b>כל מעשה וכו'.</b> כלומר, בכל עבודות היום, אפילו בבגדי זהב בחוץ, ור' יהודה להלן חולק, עיין בבה\"א."
            },
            "6": {
                "0": "<b>כל היוצא וכו'.</b> כלומר שיירי הדם של מזבח הזהב שהוא נותנן על יסוד מערבי של מזבח החיצון סמוך לדרום, נוטלן מן ההזייה על טיהרו של מזבח הזהב שנתנה שם בצד דרום מזרח, ונמצא שנטלן מן הסמוך ביותר בפנים (לפנים=בפנים) לצד המזבח החיצון, עיין בבה\"א.",
                "1": "<b>וכל הנוטל וכו'.</b> כלומר, בזיכי לבונה שהן ניטלין משלחן הזהב שבפנים כדי להקטירן על מזבח הנחושת בחוץ ניתנין ונקטרין על הסמוך לפנים, והיינו במערב של מזבח החיצון. ועיין בבה\"א.",
                "2": "<b>מקצת הפר וכו'.</b> כלומר, שנתן מדם הפר בקדשי קדשים ומיד נתן ממנו גם על הפרוכת (לפני שנתן מדם השעיר בקדשי קדשים), ואח\"כ נתן מדם השעיר בקדשי קדשים ועל הפרוכת, נמצא שבפנים תיקן את הסדר, שהרי נתן לשם מדם השעיר אחרי דם הפר, אבל בחוץ לא תיקן את הסדר, משום שנתן לשם מדם הפר לפני שנתן מדם השעיר בפנים. ועיין בבה\"א."
            },
            "7": {
                "0": "<b>אם כיפר וכו'.</b> כלומר, אם נתן את כל המתנות שבפנים, כבר נגמרה העבודה, ואעפ\"י שלא נתן את שיירי הדם על מזבח החיצון כבר כלה את הכפרה, ור' יהודה מפרש להפך. ועיין בבה\"א."
            },
            "8": {
                "0": "<b>ירעו וכו'.</b> ונחלקו בה האמוראים, אם ירעו מתייחס לראשונים שנמצאו, או לשניים שהפריש תחתיהם."
            },
            "10": {
                "0": "<b>יקרב בשיני וכו'.</b> כלומר, ברגל שני וכו', עיין מ\"ש לעיל פסחים פ\"ט, שו' 64 ואילך."
            },
            "11": {
                "0": "<b>עד שלא נזרק וכו'.</b> צ\"ל: ונזרק וכו', כגי' כי\"ל וקג\"נ, עיין בשנו\"ס.",
                "1": "<b>כך הוא או' וכו'.</b> כלומר, כשמתוודה על שעיר המשתלח."
            },
            "12": {
                "0": "<b>עושין לו וכו'.</b> כלומר, למשלח את השעיר.",
                "1": "<b>שעשר סוכות וכו'.</b> והסוכה הראשונה היתה רחוקה מירושלים מיל (כלומר תחום שבת), והאחרונה היתה רחוקה מן הצוק שני מילין, והיו מלוים אותו ממנה מיל אחד והיו עומדים מרחוק ורואים את מעשיו, והללו שקנו שביתה מקודם בשאר הסוכות היו מלוים אותו מסוכה לסוכה.",
                "2": "<b>תשע סוכות וכו'.</b> כלומר, לדעתו לא היה צורך לעשות סוכה בסמוך לירושלים, מפני שעדיין לא היה המשלח עייף, ולא היה צורך להכין בסוכה מים ומזון, ויקירי ירושלים היו מלוים אותו שני מילין (ע\"י עירוב), ונשארו עשרה מילין עד הצוק, ובהן היו תשע סוכות, מיל בין סוכה לסוכה, ושני מילין מן האחרונה לצוק, כלעיל. ועיין בבה\"א.",
                "3": "<b>חמש סוכות וכו'.</b> ומערבין מזו לזו.",
                "4": "<b>שתי סוכות וכו'.</b> ובכל סוכה היו אנשים שמקצתם מערבים לרוח אחת ומקצתם לרוח שנייה, ונמצא שיכולים ללוות אותו מכל סוכה ארבעה מילין. ועיין בבה\"א."
            },
            "14": {
                "0": "<b>שאין מטמא בגדים וכו'.</b> כלומר, כל זמן שלא יצא מירושלים, מ\"מ מטמא אוכלין שהרי סופו לטמא טומאה חמורה."
            },
            "15": {
                "0": "<b>פרים הנשרפין וכו'.</b> כלומר, פר העלם דבר של ציבור או של כהן משיח ושעיר ע\"ז של ציבור וכו'."
            },
            "16": {
                "0": "<b>זקיפן וכו'.</b> צ\"ל: זקיפין וכו'.",
                "1": "<b>המסייע וכו'.</b> כגון המהפך באיברים, או המוסיף עצים.",
                "2": "<b>באליתא וכו'.</b> כלומר, בשוכת עצים גדולה, והיו מסדרים את המערכה ומדליקים אותה לפני שנתנו לשם את האיברים, עיין בבה\"א."
            },
            "17": {
                "0": "<b>קורין שלהן וכו'.</b> כלומר, כל אחד מכין ספר משלו, כדי להתנאות בו."
            },
            "18": {
                "0": "<b>פר העולה וכו'.</b> כלומר, פר העולה ושעיר שנזכרו בפרשת המוספין בפנחס קריבים עם תמיד של שחר, משום שמן הכתובים משמע שמסמיכים את המוספים לעולת התמיד, אלא שמשום חולשת כהן גדול דחו את שבעת הכבשים לאחר עבודת פנים. ועיין בבה\"א.",
                "1": "<b>מלבד עולת וכו'.</b> ומסמיך את כל המוספים לתמיד, חוץ מן השעיר של מוסף, שנאמר בו: מלבד חטאת הכפורים, ומשמע שכבר קרב השעיר הנעשה בפנים.",
                "2": "<b>אחד קרב וכו'.</b> ר' יהודה מוסיף על דעת הת\"ק בשיטת ר' אליעזר שאף כבש אחד מן המוספין מקריב עם תמיד של שחר, כדי לסמוך את כל המוספין לקרבן תמיד (חוץ מאיל העם שעושהו יחד עם אילו), אלא שדוחה את שאר הכבשים עד לאחר עבודת פנים."
            },
            "19": {
                "0": "<b>שיצא בשלום.</b> כלומר, שלא אירע לו שום תקלה, כמעשה שלהלן.",
                "1": "<b>צנורא וכו'.</b> כלומר, של רוק, וטימאה אותו."
            }
        },
        "3": {
            "0": {
                "0": "<b>באנפיליא וכו'.</b> נעל של לבד.",
                "1": "<b>מפני מראית וכו'.</b> שלא יאמרו שהגדולים הנעילו אותם, שהרי כמה מן הקטנים אוהבים ללכת יחף ביום חם."
            },
            "1": {
                "0": "<b>היה מפטיר וכו'.</b> כלומר, היה מפטיר את העם בבית המדרש, כדי שילכו ויאכילו וכו'.",
                "1": "<b>והאכילוהו בידו.</b> ולא נסתפק בזה שיאמר לו שיטול בעצמו. ועיין בבה\"א."
            },
            "2": {
                "0": "<b>כמוה וכגרעינתה.</b> כלומר כתמרה הגסה (בלי גרעינתה) וכגרעינתה, אבל החלל שבין הבשר ובין הגרעין אינו מתחשב. עיין בבה\"א.",
                "1": "<b>הנמרין.</b> שם מקום במזרח עבר הירדן.",
                "2": "<b>עלי חזרין וכו'.</b> עלי חזרת, עלי חציר וכו'.",
                "3": "<b>בכזית וכו'.</b> בבא זו באה כאן באשגרה מן המקבילות, עיין בבה\"א."
            },
            "3": {
                "0": "<b>בולמוס.</b> רעב חזק (\"רעב של שור\").",
                "1": "<b>טבל ונבלה וכו'.</b> עיין בבה\"א.",
                "2": "<b>בכוש וכו'.</b> והשפוד הדק תופס רק משהוא מגוף האיסור, ואפשר שתנוח דעתה בו, ובתרומה תוחבין את הכוש ברוטב שנתבשל בו האיסור."
            },
            "4": {
                "0": "<b>מסומר.</b> מלה זו היא באשגרה מלעיל שבת פ\"ד, שו' 24.",
                "1": "<b>בלילי יום הכפורים וכו'.</b> בכי\"ע גורס בכל בבא זו \"ביום הכפורים\", וכן נכון, עיין בבה\"א.",
                "2": "<b>לא יטבול וכו'.</b> מפני שיכול להתפלל נעילה בערב, אחרי שיטבול, עיין בבה\"א.",
                "3": "<b>שכת' להם.</b> כלומר על כל העבירות הכתובות (שכתוב) בפרשיותיהן בתורה, כל אחד כדינו.",
                "4": "<b>ויום הכפורים.</b> או יום הכפורים."
            },
            "7": {
                "0": "<b>שבשאר ימות השנה.</b> כלומר, אבל צער העינוי שביוה\"כ אינו מתחשב."
            },
            "8": {
                "0": "<b>תשובה מכפרת וכו'.</b> כלומר, אם מת לפני יוה\"כ.",
                "1": "<b>הרי הוא כתשובה.</b> וכל הדברים שמתכפרים בתשובה גרידה (עיין לעיל שו' 33–34) מתכפרים ביום המיתה אף בלא תשובה."
            },
            "11": {
                "0": "<b>של זכות.</b> כגון פרשת בנות צלפחד.",
                "1": "<b>של חובה.</b> כגון פרשת מקושש.",
                "2": "<b>את החניפין וכו'.</b> כלומר, מפרסמין את מעשי הצבועים, מפני חילול השם, שמא תבוא עליהם פורענות וירננו הבריות אחרי מדת הדין.",
                "3": "<b>מכשול לפניו.</b> כלומר, שיכשל ויחטא ברבים, ויתגלו מעשיו."
            },
            "12": {
                "0": "<b>הוקר רגלך וכו'.</b> ודרשוהו שלא יהא רגיל לחטוא בשוגג, ולהביא חטאות ואשמות לבית ה', עיין בבה\"א."
            },
            "13": {
                "0": "<b>הוא אומרן וכו'.</b> כלומר את הוידויין.",
                "1": "<b>וחותם בוידוי.</b> כלומר, אינו חותם מקדש ישראל, אלא האל הסולחן (רש\"י), ומדברים כאן בתפילת נעילה."
            }
        }
    },
    "meta": "Chapter-Halakhah-DH",
    "work": "Brief Commentary on Yoma"
}