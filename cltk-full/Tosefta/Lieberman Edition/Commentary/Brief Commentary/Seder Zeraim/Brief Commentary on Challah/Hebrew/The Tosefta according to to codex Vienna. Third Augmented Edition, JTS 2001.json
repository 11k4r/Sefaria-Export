{
    "text": {
        "0": {
            "0": {
                "0": "<b>אף הקרמית וכו'.</b> במשנתנו רפ\"א: חמשה דברים חייבים בחלה, ומוסיף עליהם ר' יוחנן בן נורי אף את הקרמית, שעושים ממנה לחם. ועיין על טיבה בבה\"א.",
                "1": "<b>חלוט וכו'.</b> במשנתנו (פ\"א מ\"ו) נחלקו ב\"ש וב\"ה במעיסה ובחליטה אם הן חייבות בחלה, ומפרש ר' ישמעאל בר' יוסה את טיבן. ועיין בבה\"א."
            },
            "2": {
                "0": "<b>המליי וכו'.</b> כלומר, הסחורה וכו'."
            },
            "3": {
                "0": "<b>לרבים וכו'.</b> כלומר, שיאכלו הרבים ממנה, ואינה מפקירה, אלא נותן רשות לאכול משלו.",
                "1": "<b>לאכלה בצק וכו'.</b> ובטלה דעתו אצל כל אדם, וסופו לאפותה, ונטבלה משעת גלגול, וחייבת בחלה אפילו אכלה בצק. עיין בבה\"א.",
                "2": "<b>ארנונא וכו'.</b> כלומר, עיסה שעושה על מנת למוסרה לשלטונות כמס ארנונא, ולפעמים אינם נצרכים להרבה לחם, ומוותרים בפעם זו על מנת לגבות בפעם אחרת."
            },
            "4": {
                "0": "<b>מעשר שני וכו'.</b> שהרייש לו בה היתר אכילה בירושלים. ועיין בבה\"א.",
                "1": "<b>ספק מדומע חייב וכו'.</b> המלה \"ספק\" היא באשגרא מלהלן, והכוונה לעין מדומע וודאי. עיין בבה\"א.",
                "2": "<b>ספק מדומע וכו'.</b> כלומר, משנת תרומות פ\"ז מ\"ו, והיינו קופה ספק של חולין ספק של תרומה שנפלה לתוך קופה של חולין, שכל התערובת מותרת.",
                "3": "<b>דמע וחייב וכו'.</b> צ\"ל: חייב (כגי' כי\"ע כאן, בתרומות וירושלמי), והכוונה לחולין שנתערבה בהם אחת ממאה תרומה והורמה, שהם מותרים לזרים, אעפ\"י שלפי החשבון נשארה שם רוב תרומה שנפלה. עיין בבה\"א."
            },
            "5": {
                "0": "<b>חייב.</b> פירשו בתלמוד, שמא לא יזדמנו לו לקוחות, ויאכלן בעצמו כחולין. ועיין בבה\"א.",
                "1": "<b>הברית.</b> לשון שבועה."
            },
            "6": {
                "0": "<b>עיסת כלבים וכו'.</b> במשנתנו (פ\"א מ\"ח): עיסת הכלבים וכו', אם אין הרועים אוכלין ממנה אינה חייבת בחלה. ומפרשה ר' יהודה, שאם עשאה לימודין, כלומר, כנסרים (רש\"י), או כחשוקי החבית, פטורה.",
                "1": "<b>בעסק עסתו וכו'.</b> כלומר, כהן המגבל בטהרה לע\"ה, וכשהוא מתעסק בבצק (עיין הלשון במשנת פסחים פ\"ג מ\"ד), נשתייר שם קמח שלא נילוש.",
                "2": "<b>הקרץ וכו'.</b> כלומר, וכן פתיתי עיסה קרוצה, וכן השאור, כולם מצטרפין לחמשת רבעי קב, כלומר, שיעור עיסה החייב בחלה.",
                "3": "<b>שעינו יפה וכו'.</b> כלומר, שנותן בעין יפה, ואף באחת מכ\"ד יש בה כדי מתנה."
            },
            "7": {
                "0": "<b>מן בעל הבית וכו'.</b> מפני שלא נחשד בעל הבית ע\"ה שלא להפריש חלה על עיסתו שאוכל בעצמו ממנה, או שהוא מאכילה לאורחיו.",
                "1": "<b>לפי שחלת וכו'.</b> עיין בשנו\"ס. ואף לפנינו הוא עניין חדש, וצ\"ל: חלת דמאי וכו'."
            },
            "8": {
                "0": "<b>קבין וכו'.</b> כלומר, יעשנה קבין, קבין, דהיינו שיעור שאינו מתחייב בחלה.",
                "1": "<b>עמוד וחטא וכו'.</b> כלומר, שיטמא חולין שאפשר להפריש מהם חלה, כדי שיוכל לקיים מצות חלה. עיין בבה\"א.",
                "2": "<b>שתתקן.</b> כלומר, שתזכה, ונקט כאן תיקון אגב הקילקול בידים שברישא."
            },
            "9": {
                "0": "<b>אם לא אלמד וכו'.</b> מפני שאף לו היתה קבלה בידו שמפרישים חלה מן הטהור על הטמא."
            },
            "10": {
                "0": "<b>שהפקידה וכו'.</b> צ\"ל: שהפקירה וכו', או שמכרתו וכו', כלומר, לאנשים הרבה.",
                "1": "<b>שתגלגל בחטים ותטמטם וכו'.</b> כלומר, שתערב יפה את הקמח של חטים במים, או שתגבל את עיסת השעורים עד שיאטמו סדקיה. ובשיעור זה נטבלת העיסה לחלה.",
                "2": "<b>כשיעור.</b> כלומר, כשיעור חיוב חלה (חמשת רבעים) לכל אחד ואחד, ופשיטא שתנאי זה עונה על מכירה ומתנה גרידא, ולא על הפקר.",
                "3": "<b>בדבר הספק לחלה.</b> כלומר, לוא היינו יודעים שבוודאי נגעו בה הטמאים היו אף החולין נטמאים, אלא שבחולין אין אנו חוששים לספיקות ממין זה, ובחלה חוששים. עיין בבה\"א.",
                "4": "<b>בדבר הספק וכו'.</b> ופירושו כלעיל בסמוך."
            },
            "11": {
                "0": "<b>מקרצות.</b> ר' יהודה בן בתירא חולק על עצם השיעור של הטבלה לחלה, וסובר שאין גלגול וטמטום טובלים, אלא החיוב חל כשהעיסה נעשית גריצות, כמין עוגות דקות."
            }
        },
        "1": {
            "0": {
                "0": "<b>בדגן כשיעור.</b> במשנתנו (פ\"ג מ\"ז): העושה עיסה מן החטים ומן האורז (כלומר, שאינו חייב בחלה), אם יש בה טעם דגן חייבת, ויוצא בה אדם ידי חובתו בפסח. כלומר, אעפ\"י שאין בחטים שיעור חמשת רבעים המחייב בחלה, מ\"מ כל העיסה חייבת, מפני שהדגן גורר את האורז ומהפכו לדגן. ועליה חולק כאן רשב\"ג.",
                "1": "<b>בה כשיעור.</b> אף כאן הוא חולק על משנתנו הנ\"ל, וסובר שאין אדם יוצא בה ידי חובתו בפסח, אלא אם יש בה כזית חטים בכדי אכילת פרס. (ח\"ד)."
            },
            "1": {
                "0": "<b>שלא הורמה וכו'.</b> כלומר, ונתן לתוך עיסה שהורמה חלתה, ונאסרה כל העיסה משום טבל טבול לחלה.",
                "1": "<b>הרי זה מביא וכו'.</b> כלומר, מביא קמח פחות מחמשת רבעים שאינו חייב בחלה ומצרפו לשאור של הטבל שבטל ברוב מדאורייתא, ומדרבנן הקמח והשאור (שלא בטל מדבריהם) מצטרפים, ומפריש מחיוב דרבנן על חיוב דרבנן. (משנה ראשונה). ועיין בבה\"א.",
                "2": "<b>לפי חשבון.</b> כלומר, לפי חשבון העיסה החדשה והשאור."
            },
            "3": {
                "0": "<b>וקב כוסמין וכו'.</b> כלומר, כשהוא באמצע, שהרי הכוסמין מצטרפות עם החטים לחייבן בחלה, וכן מצטרפות עם השעורים. ועיין בבה\"א."
            },
            "4": {
                "0": "<b>נוטל מן הכוסמין.</b> שהרי כאן אין חיוב חלה לא בחטים ולא בשעורים, אפילו בצרוף עם הכוסמין. אבל הכוסמין מצטרפות עם כל אחת מהן, ובהן גרידא יש שעור חלה.",
                "1": "<b>שאין תרומתו וכו'.</b> צ\"ל: שאין (=שאם) [תרם] תרומתו וכו'.",
                "2": "<b>מצטרף הוא וכו'.</b> ולפיכך אינו דומה לא לתבואה שלא הביאה שליש שאינה ראויה להצטרף, ולא לפירות שלא נגמרו מלאכתם שאינם זקוקים לצרוף.",
                "3": "<b>בטמא כשיעור.</b> כלומר, כשיעור לטמא אחרים, והיינו כביצה.",
                "4": "<b>חוץ מן הטמא וכו'.</b> והטמא אינו מתקדש כחלה, ואף אינו מצטרף לעיסה, ואם עלה בידו טמא בתוך החלה שהפריש, יש כאן חולין טמאים (שאין בהם כשיעור לטמא את החלה) וחלה טהורה, והכל מותר באכילה. ועיין בבה\"א.",
                "5": "<b>בטמאות כשיעור וכו'.</b> כלומר, כביצה, כלעיל שו' 17. ועיין בבה\"א.",
                "6": "<b>חוץ מן הטמאות וכו'.</b> כלומר, קובע מקום בכרי, וקורא שם תרומה, ואומר הרי זו תרומה על כל החטים חוץ מן הטמאות שבהן, והטמאות מצטרפות לשאר הכרי, והתרומה חלה אף עליהן. ועיין בבה\"א.",
                "7": "<b>פוטר את עריסיו' וכו'.</b> כלומר, היה פוטר את האריסיות (מספר רבים מ\"אריסות\"), ממעשרות ומשביעית בסוריא, אבל היה אוסר לכתחילה לארס בשביעית בסוריא. עיין בבה\"א.",
                "8": "<b>שלא יהא הוא מלקט וכו'.</b> כלומר, ובלבד שהוא לא יעשה במחובר והגוים בתלוש, אלא להפך הם עושים במחובר, והוא בתלוש, עיין לעיל עמ' 181, שו' 32 ואילך ומש\"ש.",
                "9": "<b>חלה אחת וכו'.</b> ודווקא באריסיות שהקרקע הוא של גוי פטר רבן גמליאל, אבל בחלה שנתחייבה ברשות ישראל, דין סוריא כדין א\"י. עיין בבה\"א."
            },
            "5": {
                "0": "<b>הלוקח וכו'.</b> נראה שאף בבא זו היא מדברי ר' אלעזר בר' צדוק הנ\"ל.",
                "1": "<b>מנהר דרומה וכו'.</b> בבא זו מפרשת את משנתנו פ\"ד מ\"ח (ואינה מדברי ר\"א בר' צדוק הנ\"ל), והיא מסמנת את גבולות א\"י וסוריא.",
                "2": "<b>חלות דמיי.</b> הוא לשון מושאל, והכוונה שתי חלות מספק, אחת לאור ואחת לכהן. (ח\"ד).",
                "3": "<b>הראשון כשיעור וכו'.</b> כלומר, אם תרם את החלה הראשונה שהיא לאור פחות מכשיעור, הרי חלק מן השנייה מתקדש בקדושה כעין דאורייתא, וממילא אין הכהן רשאי לאכול חלה טמאה. ועיין בבה\"א."
            },
            "6": {
                "0": "<b>בכלל ופרט וכו'.</b> כלל, דכתיב (במדבר י\"ח, ח') לכל קדשי בני ישראל לך נתתים. פרט, דחשבינן כל חדא וחדא לחודיה. ברית מלח, דכתיב (שם י\"ח, ט') כל תרומת הקדשים וגו' ברית מלח עולם היא. (רב חנינאי גאון).",
                "1": "<b>שלמי צבור.</b> כלומר, כבשי עצרת.",
                "2": "<b>והעומר.</b> כלומר, ושירי העומר אחרי הקמיצה שנאכלים לכהנים."
            },
            "7": {
                "0": "<b>והמורם מתודה וכו'.</b> כלומר, חזה ושוק וארבע חלות בקרבן תודה, וזרוע בשלה מאיל נזיר ורקיק של קרבן נזיר.",
                "1": "<b>ועורות קדשים.</b> כלומר, קדשי קדשים."
            },
            "8": {
                "0": "<b>והחרמים וכו'.</b> כלומר, חרמי כהנים, ושדה אחוזה שלא גאלוה הבעלים, והיא מתחלקת לכהנים ביובל.",
                "1": "<b>וגזל הגר.</b> כלומר, אם גזל את הגר וכפר בו בשבועה, ואח\"כ הודה, ומת הגר בלי יורשים, משלם את הקרן וחומש לכהנים."
            },
            "10": {
                "0": "<b>הנסין.</b> האיים."
            },
            "11": {
                "0": "<b>שלא קרמו וכו'.</b> והברייתא שלנו כר' עקיבא (לעיל פ\"א, שו' 42) הסובר שהעיסה נטבלת בקרימה אם בשעת גלגול לא היתה העיסה בתורת חיוב כלל. עיין בבה\"א."
            }
        }
    },
    "meta": "Chapter-Halakhah-DH",
    "work": "Brief Commentary on Challah"
}