{
    "text": {
        "0": {
            "0": {
                "0": "<b>הקלין וכו'.</b> הקולין מה שדינו קל\" (תשה\"ג אסף, הוצ' מק\"נ, 178), כלומר הפירות שהקלו עליהם בדמאי, ואינו מעשר עליהם.",
                "1": "<b>שבדמיי.</b> הלוקח פירות מעם הארץ חייב לעשר \"דמאי\", כלומר מפריש מעשר ותרומת מעשר, ונותן תרו\"מ לכהן, ומעכב את המעשר לעצמו. אבל פטור מתרומה גדולה, שלא נחשדו עליה ע\"ה. ובשנת מעשר עני מפרישו ומעכב לעצמו; ובשנת מעשר שני מפרישו ואוכלו בירושלים או מחללו על המעות.",
                "2": "<b>השיתין.</b> כלומר. השחיתין, תאנים גרועות שאינן מתבשלות יפה, מפני שהן יוצאות מתחת העלים המסתירים אותן מקרני השמש.",
                "3": "<b>והרימין.</b> צ\"ל: והדימין (כגי' ד), והוא מין סנה שמגדל פרי גרוע. עיין בבה\"א על כל המינים הללו.",
                "4": "<b>והחוזרדין.</b> והוא עץ ממשפחת הורדניים.",
                "5": "<b>פטורין.</b> מפני שחזקתן שלא באו מן המשומר.",
                "6": "<b>אם כחס וכו'.</b> כלומר, שאינם משתמרים מחמת עצמן, אלא אגב השדה שבעה\"ב מקפיד שלא ידרכו בה בני אדם.",
                "7": "<b>שנמכרות וכו'.</b> פירשו בירושלמי שמעורבות עם התמרים. ועיין בבה\"א."
            },
            "1": {
                "0": "<b>התמד.</b> משקה שנעשה מנתינת מים על חרצנין וזגין או על שמרי יין."
            },
            "2": {
                "0": "<b>והסייפות.</b> תאנים הנשארות בסוף העונה.",
                "1": "<b>המקצעות.</b> המחצלאות שמייבשין עליהן את התאנים."
            },
            "3": {
                "0": "<b>חייב וכו'.</b> כלומר, פירות שנמכרים בא\"י בחזקת שבאומא\"י.",
                "1": "<b>אין מפרישין וכו'.</b> מפני שאנו תולים שקנו מן הגוים."
            },
            "4": {
                "0": "<b>פירות וכו'.</b> כלומר, של טבל וודאי. של מעשר שני וכו'. כלומר, של שנת מעשר שני (כמפורש בכי\"ע) נאמן, ואינו חושש שמא משנת מעשר עני הם."
            },
            "5": {
                "0": "<b>אין נאמן.</b> כלומר, וצריך להפריש מעשר, ולהתנות אם משנת מעשר עני הם הפירות הרי הוא מעשר עני, ואם לאו הרי הוא מעשר שני, ומחולל על המעות, ונותן את המעשר לעניים.",
                "1": "<b>ואמ' מעושרין וכו'.</b> שמא צ\"ל: ואמ' [מעשר עני הן] מעושרין וכו', כלומר שהן משנת מעשר עני אלא שעישר אותם, נאמן, ואינו צריך להפריש מעשר עני. אבל פשיטא שמפריש מעשר שני. עיין בבה\"א."
            },
            "7": {
                "0": "<b>בערב שביעית וכו'.</b> בבא זו משובשת ואינני יודע לפרשה בלי תיקון ביד חזקה. ועיין בבה\"א.",
                "1": "<b>ששתיקתו פטורה וכו'.</b> כלומר, בכל מקום ששתיקת המוכר אינה מחייבת מ\"מ נאמן בדבורו להחמיר, ולפיכך נאמן בדבורו אף להקל, שהרי היה יכול לשתוק."
            },
            "8": {
                "0": "<b>שרבו וכו'.</b> כלומר, שבמקום זה רוב הפירות הן פירות של ארץ ישראל.",
                "1": "<b>התדירין וכו'.</b> כלומר, דברים שרגילים להביאם מחו\"ל.",
                "2": "<b>ודורמסקניות.</b> מיני שזיפים שמקורם מסביבות דמשק. ופסיליה. מין פול ידוע, phaselos.",
                "3": "<b>ופסלקאות.</b> בכפו\"פ גורס: והפסדקאות, ושמא צ\"ל: ואפסטקאות, כלומר, אפסטוקין, כמו ששער בח\"ד.",
                "4": "<b>שאינו קבוע וכו'.</b> כלומר, שאין מביאים אותו בכל שנה ושנה מחו\"ל."
            },
            "9": {
                "0": "<b>מן החמרת וכו'.</b> כלומר מן השיירא.",
                "1": "<b>המוגירות וכו'.</b> כלומר, מן האוצרות.",
                "2": "<b>פטור וכו'.</b> מפני שאין דרך להביא פירות מא\"י בשיירא לצור הסמוכה לה. וכן האוצרות של צידון בחזקת פטור, משום שאנו תולים שאגרו שם מפירות המקום, שהוא חו\"ל. אבל להפך, יש לחשוש שבאו מפירות א\"י.",
                "3": "<b>פטור.</b> מפני שהולכים אחרי מקומם באותה שעה.",
                "4": "<b>מחמר אחד וכו'.</b> חוזר לדברי הת\"ק שפוטר דווקא בלוקח מחמרת (משיירא) אבל מחמר אחד יש לחשוש שהובאו מא\"י."
            },
            "10": {
                "0": "<b>מן הספינה וכו'.</b> כלומר, שעומדת בנמל, והולכים אחר מעמדה.",
                "1": "<b>כופת הישוב וכו'.</b> כלומר, הלוקח מאוצר של העיר ישוב ושל העיר אנטיפרס.",
                "2": "<b>הדרך.</b> כלומר, הדרך ההולכת מיהודה לגליל, על יד עיירות הכותים.",
                "3": "<b>כגון התבואה וכו'.</b> שמא צ\"ל: כגון [אלו], התבואה וכו', כלומר, כגון הערים שנמנו לעיל. (שירי מנחה)."
            },
            "11": {
                "0": "<b>ודאי וכו'.</b> מפני שאין קניין לגוי בא\"י להפקיע מידי מעשר.",
                "1": "<b>דמיי.</b> חכמים סוברים שיש קניין ביד גוי בא\"י להפקיע מידי מעשר, ואינו חייב אלא מדרבנן, ולפיכך היקלו אם ישראל מטיל לתוכו. ועיין בבה\"א."
            },
            "12": {
                "0": "<b>של יחיד.</b> כלומר, אוצר שמטילין שם למכירה, וידוע שאף ישראל מטיל לשם, ונעשה הוכח ואינו מעשר אלא דמאי.",
                "1": "<b>של מלכים וכו'.</b> כלומר. שמטילים שם מס, חזקה שישראל לא יטיל שם חולין, שהרי יכול לשקול על ידי גוי וישלם לו דמי טבל (עיין בבה\"א). ולפיכך אם רוב תושבי הסביבה הם גוים חזקה שהטילו טבל ודאי לשם, ומעשר ודאי מדרבנן.",
                "2": "<b>ישראל וכותין וכו'.</b> ור' יהודה סובר שכותי כישראל לעניין חיוב מעשרות, וחייב מדאורייתא. וכותי בוודאי אינו מעשר מה שהוא מוכר, ולפיכך אם רוב כותים הולכים אחר הרוב ומעשר וודאי, ואם רוב ישראל מעשר דמאי. ועיין בבה\"א.",
                "3": "<b>אחר שהוריתה וכו'.</b> הגר\"א ז\"ל מגיה: אתה שהוריתה וכו'.",
                "4": "<b>חייב לפי חשבון.</b> מפני שפירות חו\"ל פטורין אפילו מדרבנן, ולפיכך עשו אותם כטבל דמאי (שהרי ישראל רובן מעשרין) וחולין (פירות חו\"ל) שנתערבו (עיין חלה פ\"ג מ\"ח ואילך), ואינו מפריש דמאי אלא לפי חשבון."
            },
            "13": {
                "0": "<b>שטהור אחד וכו'.</b> הדברים הללו לא נאמרו אלא בדרך דרש ומוסר, כלומר שצדיק אחד מטהר כמה רשעים, כשם שישראל אחד עושה את כל פירות הגוי דמאי, עיין בבה\"א."
            },
            "14": {
                "0": "<b>לא ימכרם וכו'.</b> מפני שכבר נתחייבו בדמאי כשלקחן לאכילה, ואין מוכרין טבל לגוי. וכן אינו מאכילו לבהמתו."
            },
            "15": {
                "0": "<b>בירושה וכו'.</b> מפני שסתמם לאכילה, וכלעיל."
            },
            "16": {
                "0": "<b>מן הגוי.</b> כלומר, ואין חוששין שמא זרע טבל שנקבע בידי ישראל, ומותר לאכול ממנו ארעי.",
                "1": "<b>וכן מישראל וכו'.</b> ואין חוששין שמא זרע פירות שביעית."
            },
            "17": {
                "0": "<b>לוקחין זרע.</b> בכי\"ע: הלוקח לזרע. וזו היא פיסקא ממשנתנו (פ\"א מ\"ג), כלומר, הלוקח לזרע פטור מן הדמאי.",
                "1": "<b>ואין מחפין וכו'.</b> כלומר, אין מכסים את הזרעים בעפר.",
                "2": "<b>חייב.</b> כלומר, ללקט מה שזרע."
            },
            "19": {
                "0": "<b>לא יקשור וכו'.</b> מפני שנראה כאילו מאכילה טבל בידים."
            },
            "20": {
                "0": "<b>משכיר וכו'.</b> שהרי מזונותיה על הגוי, והוא רשאי להאכילה טבל.",
                "1": "<b>ובלבד שלא וכו'.</b> מפני שאם פסק אתו סכום מניין נראה כאילו מאכילה טבל של בעל הבהמה בשליחותו."
            },
            "21": {
                "0": "<b>בודיי אסור.</b> מפני שטבל אסור בהנאה של כילוי.",
                "1": "<b>ובדמיי מותר.</b> מפני שלגוי חולה מותר להאכיל דמאי ולסוך אותו דמאי. ועיין בבה\"א.",
                "2": "<b>נפל וכו'.</b> כלומר, אם נפל השמן שסך על גבי מכת הגוי על בשרו של ישראל מותר לו לישראל לשפשפו על גופו ואינו חושש, כמפורש להלן בסמוך. עיין מ\"ש להלן תרומות פ\"י הי\"א."
            },
            "23": {
                "0": "<b>לתוך המוריס.</b> כלומר, לציר שהיו מכינים אותו מקרבי דגים והיו נותנים יין לתוכו.",
                "1": "<b>אילנתית.</b> פירשו בבבלי: יין ישן ומים צלולין ואפרסמון.",
                "2": "<b>וכרשנין וכו'.</b> כרשינין הם כמין פולים שחורים, ועושים מהם טחינין, כלומר, טוחנים אותם ושמים בהם תבלין ודבש. עיין בבה\"א.",
                "3": "<b>פטורין וכו'.</b> ופירשו בבבלי שלא גזרו דמאי על התערובת.",
                "4": "<b>וכרשנין לעשותן וכו'.</b> חוזר על הלכה זו, מפני המחלוקת של ר\"ש בן אלעזר.",
                "5": "<b>לעשותן טחינין וכו'.</b> שמא צ\"ל: ועשאן טחינין וכו', כלומר אפילו לקח אותן לאכילה כמות שהן, ואח\"כ עשאן טחינין פטור. עיין בבה\"א."
            },
            "24": {
                "0": "<b>לתוך הקילור.</b> כלומר, לתוך משחת העינים, וכולם מודים שבכגון דא היין בטל לגמרי.",
                "1": "<b>מלוגמא.</b> כלומר, רטייה, אלא שהראשון יונית והשני עברית.",
                "2": "<b>מותר ליתן וכו'.</b> מפני שכבר נמאס ובטל."
            },
            "25": {
                "0": "<b>שמן ערב.</b> שמן שפיטמו בבשמים לריח.",
                "1": "<b>פוטרין.</b> מפני שעיקרו לסיכה, ולא גזרו עליו דמאי.",
                "2": "<b>פליטון.</b> כלומר שמן נרד, והוא בטל על גבי הבשמים המרובים שניתנו לתוכו."
            },
            "26": {
                "0": "<b>בשמן ורד ודנין.</b> צ\"ל: ווירינון (כגי' הירושלמי), והוא שמן אירינון, שמן שמפטמין אותו בפרח האירוס, וב\"ה מחייבין לעשר דמאי בשמן ורד ובאירינון, מפני שהורד והאירוס לא היו מפסידין את השמן לגמרי."
            },
            "27": {
                "0": "<b>מותר העומר.</b> כלומר, שירי העומר, עיין בבה\"א."
            },
            "28": {
                "0": "<b>בפת המרחץ וכו'.</b> צ\"ל: כפת המרחץ (כני' כי\"ע וכפו\"פ), והכוונה לשמן שפטמו בעשב ששמו \"כפה\", והיו סכין בשמן זה במרחץ.",
                "1": "<b>נותנין ממנו וכו'.</b> שהרי שמן של שביעית ניתן לסיכת אדם ולא לסיכת כלים (הר\"ש)."
            }
        },
        "1": {
            "0": {
                "0": "<b>אורז במקומו וכו'.</b> בירושלמי: האורז שבחולת אנטוכיא מותר במקומו. וכנראה שהאורז מבקעת אנטוכיא היה דומה לאורז שבא\"י, ולפיכך אינו מותר אלא במקומו."
            },
            "1": {
                "0": "<b>לעם הארץ.</b> צ\"ל: אצל עם הארץ, כג' ד וכי\"ע.",
                "1": "<b>המקבל וכו'.</b> כנראה שצ\"ל: ומקבל וכו', וזהו תנאי רביעי. עיין בבה\"א.",
                "2": "<b>מעשר וכו'.</b> פיסקא ממשנה ב' פ\"ב.",
                "3": "<b>שהוא מוכר.</b> פירשו בירושלמי: את שהוא מוכר מפירות מכנסו.",
                "4": "<b>שהוא לוקח.</b> כלומר, את שהוא לוקח על מנת למכור (ירושלמי)."
            },
            "3": {
                "0": "<b>כל התורה וכו'.</b> כלומר, אפילו עבר על כל התורה כולה אינו מסולק מיהדותו, ואינו דומה לע\"ה שקבל חברות שנחשד, שחברותו מתבטלת."
            },
            "6": {
                "0": "<b>שנאמר המקריב וכו'.</b> חוזר לכהן שלא קבל עליו.",
                "1": "<b>ליציקות וכו'.</b> כלומר, במנחות.",
                "2": "<b>ממתנות מקדש וכו'.</b> כלומר, שהרי מן הפסוק הנ\"ל אינו מוכח אלא שמפסיד חזה ושוק."
            },
            "7": {
                "0": "<b>ויסגר דלתים וכו'.</b> הכוונה לסוף הפסוק: ולא תאירו מזבחי חנם, כלומר, ואפילו בעד דבר שאין בני אדם נמנעים לעשותן בחנם, כגון הגפת דלתים והדלקת הנר."
            },
            "8": {
                "0": "<b>במטמורנית וכו'.</b> כלומר, שבמטמוניות גרידא חזרו לסורם, אבל בפרהסיא נהגו כחברים, אין מקבלין אותם מפני שאין אמונה בצבועים."
            },
            "10": {
                "0": "<b>לכנפים.</b> כלומר, לנטילת ידים קודם אכילה וקודם שיגע בטהרות. ועיין בבה\"א.",
                "1": "<b>לטהרות.</b> כלומר, חומרי טהרות שנזהרים בהם החברים בלבד, עיין בבה\"א.",
                "2": "<b>מקבלין אותו.</b> ופירש\"י, מפני שקיבל עליו עיקר אכילת חולין בטהרה, ואין כאן שיור של דבר אחד (כלעיל ה\"ה), שהרי לא שייר כאן דבר שלם, אלא לא קיבל עליו לפי שעה את החומרות היתירות."
            },
            "11": {
                "0": "<b>עד מתי וכו'.</b> כלומר, כמה זמן צריך לנהוג בחבירות, כדי שנחזיקו לחבר.",
                "1": "<b>למשקין וכו'.</b> כלומר, אחרי שלשים יום מאמינים אותו על טהרת שבעת המשקים שיש בהם חומרא (שאינם צריכים הכשר) וקולא (שטומאתם מדרבנן).",
                "2": "<b>לכסות וכו'.</b> כלומר, להחזיק כסותו כחבר, וכמשנת חגיגה ספ\"ב."
            },
            "12": {
                "0": "<b>היושב וכו'.</b> כלומר, הממונה והמוסמך."
            },
            "13": {
                "0": "<b>חבר שקלקל וכו'.</b> כלומר, חבר שקלקל מחמירין עליו כשהוא חוזר בתשובה (עיין לעיל ה\"ט), אבל בן חבר, שלא קיבל בעצמו בפני חבורה, שקלקל אח\"כ וחזר בתשובה, דינו כבא בתחילה. ולפיכך מוטב שאף בן חבר יקבל בעצמו בפני ג', כדי שיזהר שלא יקלקל. ועיין בבה\"א."
            },
            "15": {
                "0": "<b>צריכין לקבל וכו'.</b> כלומר, ואינם מקבלים בפניו גרידא (כלעיל הי\"ד), מפני שבעליהם הוא חבר מכבר, ובשעה שקיבלו עליהם הבעלים חברות עדיין לא היו ברשותם."
            },
            "16": {
                "0": "<b>הרי זה בחזקתן וכו'.</b> רש\"י פירש שהם בחזקתם כשהם יוצאים מתחת ידי ע\"ה, ואינם צריכים לקבל כתחילה, אבל בשעה שהן תחת ידי ע\"ה אינם נאמנים. ועיין בבה\"א.",
                "1": "<b>קומעת על ידו וכו'.</b> כלומר, קושרת קשרי תפילין בשביל בעלה. עיין בבה\"א.",
                "2": "<b>קשורין.</b> כלומר קשרי מוכס, שניתנים לסימן שהמכס שולם."
            },
            "18": {
                "0": "<b>בנו של וכו' עליהן.</b> בד ובכי\"ע חסר. וכנראה שיש כאן הכפלה מוטעית. ועיין בבה\"א."
            },
            "19": {
                "0": "<b>חבר שאמ' לו וכו'.</b> פי' בח\"ד שהיה לו ככר שנגבל בטהרה ע\"י חבר."
            },
            "20": {
                "0": "<b>לא יתן לו וכו'.</b> מרהיטות הלשון משמע שאסור לקיים שליחותו, ומטעם זה אסור להחזיר אף למשלח. ואפשר שצריך לפייסו בממון. עיין בבה\"א."
            },
            "23": {
                "0": "<b>אין מברכין וכו'.</b> ברכה שלפניהן.",
                "1": "<b>ואין מזמנין וכו'.</b> כלומר, ברכת המזון ברבים, ולפטור אחרים. עיין בבה\"א."
            }
        },
        "2": {
            "0": {
                "0": "<b>של תרומה וכו'.</b> כלומר, עיסה טהורה, כדי שירים ממנה ע\"ה חלה על שאר עיסות שלו. וע\"ה יפריש שלא מן המוקף, ויעשה אותה חלה באמירתו. ועיין בבה\"א.",
                "1": "<b>כפישה.</b> כלי עץ שאין לו בית קבול, ואינו מקבל טומאה."
            },
            "1": {
                "0": "<b>וחבר נוטל וכו'.</b> כלומר, החבר שאכל נוטל דמים מן הכהן החבר ששילם לו את התרומה."
            },
            "2": {
                "0": "<b>תרומת חבר וכו'.</b> כלומר, שנתערבה בתרומת ע\"ה שלא הוכשרה, והיא טהורה וודאי.",
                "1": "<b>כופין וכו'.</b> כלומר, אי אפשר לחלק, שמא יפול חלקו לע\"ה, ונמצא מוסר תרומה לע\"ה.",
                "2": "<b>במקום כותי וכו'.</b> כלומר בעיירות הכותים, שאם לא יחלוק עמו יתן הכותי כל התרומה לכהן הכותי.",
                "3": "<b>שעושה בטומאה וכו'.</b> הכותים נזהרים בטומאה וטהרה, ולפיכך אם הכותי מחזיק את עצמו בטומאה, אין לחשוש שמא יאכילנו קדשים. ולמאכלות אסורים אין לחשוש, שהרי הכותי אוכל יחד אתו.",
                "4": "<b>בשר בכור וכו'.</b> שהרי הכותים אין בקיאים במומים, ושמא התירו מי שאינו מומחה, והכותי אוכל ממנו בחזקת בעל מום. ועיין בבה\"א.",
                "5": "<b>יין רביעי.</b> צ\"ל: יין רבעי כבשאר נוסחאות. והכותים סוברים שפירות רבעי ניתנים לכהן, ואינם נאכלים לפני ה', ולפיכך חושש שמא נותן לו הכהן יין רבעי. ועיין בבה\"א."
            },
            "3": {
                "0": "<b>דוחין וכו'.</b> כלומר, אין מקבלין אותו אפילו כשחזר, כשיטת ר\"מ לעיל פ\"ב ה\"י."
            },
            "4": {
                "0": "<b>מעשר וכו'.</b> שהרי אסור לחבר למסור טבלים לע\"ה, ולפיכך מעשר ונותן לו, ומנכה לו מן הדמים.",
                "1": "<b>אלא משלו.</b> כלומר, אלא מן השדה של הע\"ה המוחכרת לו. אבל אם קונה פירות משדה אחר, הרי אסור לו למכור טהרות לע\"ה, אפילו יבש, כמפורש במשנתנו פ\"ב מ\"ג. ועיין בבה\"א.",
                "2": "<b>שהיה הולך וכו'.</b> מכאן ואילך בחבר נאמן למעשרות עסיקינן."
            },
            "5": {
                "0": "<b>לא ישתמש וכו'.</b> בירושלמי: לא ישמש וכו'. והיא היא, עיין להלן שו' 30.",
                "1": "<b>מניקות.</b> כלומר, כף שיש לה יד ארוכה, ושואבים בה משקין."
            },
            "6": {
                "0": "<b>שהיה יושב וכו'.</b> כלומר שהיה מיסב כאורח, ואינו משמש."
            },
            "7": {
                "0": "<b>בן חבר וכו'.</b> כלומר, שע\"פ רוב אין לו פירות משלו, שנוכל לתלות בריוח שיפריש מהם על מה שהוא אוכל.",
                "1": "<b>תקלה וכו'.</b> כלומר, שמא יסמכו עליהם, ויחשבו שהסעודה מתוקנת."
            },
            "8": {
                "0": "<b>שהיה משתמש וכו'.</b> כלומר, שהיה שמש בחנות שאוכלין ושותין בה. עיין לעיל שו' 20.",
                "1": "<b>ממשפחותיו.</b> כנראה שצ\"ל: משפחותיו (עיין בשנו\"ס). אבל עיין בבה\"א.",
                "2": "<b>ועושין וכו'.</b> כלומר, אחד מן הנאמנים שנזכרו לעיל.",
                "3": "<b>אינן רשאין וכו'.</b> כלומר, דווקא בדמאי הקל סומכים עליהם, אבל לא בשביעית ולא בטהרות."
            },
            "9": {
                "0": "<b>פטורין מן השני.</b> פירשו בבבלי שהקלו עליהם מפני שהממונים על השוק היו מכריחים אותם למכור בזול, ולפיכך הטילו על הלוקח שיחוש לעצמו.",
                "1": "<b>על פתח חנותו וכו'.</b> כלומר, או על פתח חנותו, ובשתיהן מוכרח הנחתום למכור בזול.",
                "2": "<b>בפלטיר.</b> כלומר, בחנות שמוכרין בקמענות.",
                "3": "<b>הסמוכה וכו'.</b> כלומר המסתפקת (עיין בבה\"א) מחנותו האחרת, חייב במע\"ש, מפני שבין שתיהן משתכר יותר.",
                "4": "<b>טפילה דקה וכו'.</b> כלומר, ופטור מן הדמאי."
            },
            "10": {
                "0": "<b>משפיעה וכו'.</b> כלומר, מותר לו לכתחילה להשפיע על המדה ולמכור דמאי.",
                "1": "<b>אם מדדן וכו'.</b> צ\"ל: אם מכרן וכו' (כגי' כ\"ע), כלומר, אם מכר ע\"פ המחיר של הדקה ה\"ז חייב בדמאי. ועיין בבה\"א.",
                "2": "<b>הנמכר וכו'.</b> כלומר, לר' נחמיה אין הדבר תלוי לא בריוח המוכר, ולא בדרך הרגילה של המדידה, אלא בכלים שהוא מודד בהם. ואם מכר בדקה, אפילו הוסיף במיוחד על המדה חייב בדמאי."
            },
            "11": {
                "0": "<b>סאה ורובע וכו'.</b> כלומר, אעפ\"י ששתיהם יחד היא מכירה בגסה, מ\"מ חייב לעשר את הרובע. ועיין בבה\"א.",
                "1": "<b>(קליעה של שום ו).</b> חסר בכי\"ע ובר\"ש, וכן נכון, עיין להלן שו' 48.",
                "2": "<b>של ירק.</b> כלומר, כל אלו אם מכרום כמות שהן דינם כנמכרים במדה גסה. ואח\"כ מתחיל עניין אחר. עיין בבה\"א.",
                "3": "<b>לימין וכו'.</b> לימין הוא נומין, מטבע קטן שבזמן מן הזמנים היה שויו איסר.",
                "4": "<b>כמדת גסה.</b> כלומר, אם מכרה כמות שהיא כאילו מכרה במדה גסה, ודינה כסלי תאנים שנשנו לעיל."
            },
            "12": {
                "0": "<b>בין כך וכו'.</b> כלומר, בין שמוכר במדה דקה בין שמוכר במדה גסה (רש\"י).",
                "1": "<b>מותר וכו'.</b> כלומר, ובמדה גסה דווקא."
            },
            "13": {
                "0": "<b>המשלח וכו'.</b> כלומר, המשלח טבל ודאי.",
                "1": "<b>שהיה ודיי וכו'.</b> ופירשו בירושלמי שפירות קסרין ודאי, והוא טמא מפני שמרביצין עליו מים, והוכשר."
            },
            "14": {
                "0": "<b>אינו מתוקן.</b> כלומר, שהוא ודאי, והיינו שהוא קונה מן הגוי או מן הכותי.",
                "1": "<b>מוכר משפיע וכו'.</b> כלומר, שמוכר ומשפיע במדה גסה, ומחמיר על עצמו לקנות מן החברים דווקא.",
                "2": "<b>ומודיע.</b> כלומר, שהוא דמאי, והרוצה לתקן יתקן. של בעל הבית וכו'. כנראה שצ\"ל: שלבעה\"ב [אין] מאותו המין וכו'. כלומר, שהפועלים יודעים שבמכנסו של בעה\"ב אין אותו המין מצוי, הרי חזקתו שלקח מן השוק, ובחזקת דמאי הוא."
            },
            "15": {
                "0": "<b>בתוך חיקן.</b> כלומר, ולא בכלי, שלא ינהגו כדרך שנוהגין בחול.",
                "1": "<b>שכונה ושכונה.</b> כלומר, ולא לכל העיר בבת אחת."
            },
            "16": {
                "0": "<b>מעות ובצים.</b> כלומר, דמי פירות שביעית ובצים שנקנו בדמי שביעית.",
                "1": "<b>אם היתה וכו'.</b> בזה כ\"ע מודי, מפני חיי נפשות (ח\"ד).",
                "2": "<b>גובין וכו'.</b> צ\"ל: גובלין וכו'. ופירשו בירושלמי, שאם לא ימצאו כהנים שיגבלו את עיסתן בטהרה כדי להפריש ממנה חלה, יגדרו מאכילת פירות שביעית."
            }
        },
        "3": {
            "0": {
                "0": "<b>משגמר וכו'.</b> כלומר, משגמר בלבו לקנות אסור להחזיר אם דרכו לקיים \"ודובר אמת בלבבו\" ועיין בבה\"א.",
                "1": "<b>להחזיר וכו'.</b> כלומר, אפילו בהסכמת המוכר.",
                "2": "<b>שמחוסר וכו'.</b> כלומר, שמחסר את מניין הירק בעישורו.",
                "3": "<b>וליטול וכו'.</b> כלומר, ולקנות אחד ולעשותו תרומת מעשר על המעשר שבידו."
            },
            "1": {
                "0": "<b>להחזיר וכו'.</b> צ\"ל: להחזים (כגי' כפו\"פ), כלומר, לכרות את העלים.",
                "1": "<b>לא ישליך וכו'.</b> שאסור להשליך טבל מפני התקלה."
            },
            "2": {
                "0": "<b>בודיי וכו'.</b> כגון במקום שרוב מכניסים לבתיהם, שאין מפרישין מעשר עד שיכניסו לבית."
            },
            "3": {
                "0": "<b>שבגנה וכו'.</b> מפני שאין מקנבים בגינה אלא את העלים שאינם ראויים לאכילה כלל.",
                "1": "<b>בכל מקום וכו'.</b> כלומר, אפילו של בעלי בתים."
            },
            "4": {
                "0": "<b>האספרגוס וכו'.</b> אספרגוס של כרוב הם קלחים רכים שיוצאים משרשי הכרוב.",
                "1": "<b>שתיקנו דמיי וכו'.</b> כלומר, שהפריש מעשר ולא הפריש תרומה נדולה, ועכשיו שנודע לו שהוא וודאי צריך להפריש תרומה גדולה, ונמצא שהקדים מעשרות לתרומה, ולפיכך אין הפרשתו הקודמת הפרשה, מפני שהיא הפרשה בטעות. עיין בבה\"א.",
                "2": "<b>ודמיי שתיקנו ודאי וכו'.</b> כלומר, שהפריש תרומה גדולה, ומעשרות ע\"מ ליתנם ללוי.",
                "3": "<b>מעשרותיו מעשרות וכו'.</b> כלומר, מכיוון שחייבו חכמים דמאי במעשרות, הרי בדיעבד אם הפרישם על מנת ליתנם ללוי, חייב ליתן לו. ומכ\"ש שאינו מוציא מידו אם כבר נתנם לו."
            },
            "5": {
                "0": "<b>אסור.</b> מפני שכל קבוע כמחצה על מחצה דמי.",
                "1": "<b>תרומה ומעשר.</b> כלומר, תרומה ותרומת מעשר וכו', כמפורש בר\"מ ולהלן שו' 17."
            },
            "6": {
                "0": "<b>הטבל וכו'.</b> כלומר, קופה של טבל שנתערבה בקופה של חולין מתוקנים (הר\"מ)."
            },
            "7": {
                "0": "<b>שאינו מתוקן.</b> כלומר, דמאי."
            },
            "9": {
                "0": "<b>טהור.</b> כלומר, יין כשר, של ישראל.",
                "1": "<b>השוק וכו'.</b> כלומר, שהשוק בעצמו מסתפק מרוב כשרים."
            },
            "11": {
                "0": "<b>משיחסום וכו'.</b> כלומר, משיעסום, משיעשה ויסחוט את הזיתים בבד או בבודידה (בד קטן), ניכר מקום גידולם מתוך התכונות שלהם בשעת העשייה. ועיין בבה\"א.",
                "1": "<b>רבו בעיר וכו'.</b> כלומר, פירות ההיתר."
            },
            "12": {
                "0": "<b>שנכנס וכו'.</b> כלומר, פירות היתר, כגון חו\"ל.",
                "1": "<b>אחר החדש.</b> ואם היתה מוצאי שביעית, אין לחשוש לפירות שביעית."
            },
            "13": {
                "0": "<b>על פירות וכו'.</b> כלומר, מצרפין פירות חו\"ל עם פירות הארץ שנמכרו ע\"י חבירים, כדי שירבו על פירות הארץ שהן דמאי."
            },
            "15": {
                "0": "<b>מן מעשר עני.</b> צ\"ל: מעשר שני, כמו שהגיהו בח\"ד והגר\"א. והכוונה שמצרפין מיעוט פירות חו\"ל למיעוט פירות שלישית (שאין בהם מעשר שני) ושניהם יחד רבים על פירות רביעית, ופטור ממע\"ש, ומפריש מעשר עני דמאי, ומעכבו לעצמו."
            },
            "18": {
                "0": "<b>לקיטתו.</b> בד ובכי\"ע: לקיחתו. וכאן אינו נאמן, מפני שמרחיק את לקיטת הפירות להרבה שנים, ואינו אלא כמשבח את מקחו, ופטומי מלים בעלמא הם. עיין בבה\"א."
            },
            "19": {
                "0": "<b>אחד הגוי וכו'.</b> ופירשוה בירושלמי שברוב א\"י נתונה בידי ישראל עסיקינן, ואף תגר גוי וכותי חזקתם קונים מישראל.",
                "1": "<b>מביאין לו וכו'.</b> כלומר, ממכנסם, הרי חזקה שכותי אינו מעשר מה שהוא מוכר, וכשמביאין לו מן הגוי חייב, מפני שאין קניין לגוי בא\"י להפקיע מידי מעשר."
            },
            "20": {
                "0": "<b>מן התגר וכו'.</b> כלומר, שדרכו למכור דמאי.",
                "1": "<b>זה מתוקן וכו'.</b> כלומר, מתוקן מן הכל, חולין גמורין, שהרי לתרומה גדולה אין אנו חוששים בתגר שמוכר דמאי, עיין לעיל בסמוך.",
                "2": "<b>דמיי.</b> כלומר, אינו נאמן והכל בחזקת דמאי.",
                "3": "<b>אין מעושר.</b> בעה\"ב שהוא מוכר ממכנסו, כוונתו ב\"אין מעושר\" שלא הפריש ממנו כלום, כדי שיוכל הלוקח לאכול ארעי בלי מעשר, ומפריש וודאי, ואפילו תרומה גדולה.",
                "4": "<b>אינו מעשר וכו'.</b> בכי\"ע: אינו מעושר וכו'. ורשב\"ג סובר שאף בעה\"ב מדייק בלשונו, ואם אמר שאינו מעשר כוונתו למעשרות גרידא, אבל לא לתרומה, ואף ע\"ה נאמן על התרומה.",
                "5": "<b>שני מעשרות.</b> כלומר, מעשר ראשון ושני, או מעשר ראשון ומעשר עני, ואינו מעכבם לעצמו.",
                "6": "<b>לפוטרו וכו'.</b> צ\"ל: ופטורין וכו', כמו שהגיהו המפרשים."
            },
            "21": {
                "0": "<b>בחזקתן וכו'.</b> כלומר, לא חיישינן שמא החליף ע\"ה ונתן מפירותיו שאינן מעושרין, או שנתן פירות שביעית במקומם.",
                "1": "<b>של טבל וכו'.</b> וכאן הרי אין ע\"ה חושש שמא יכשיל את החבר, שהרי נותן לו פירות יותר מתוקנים (שכבר הפריש מהם תרומה גדולה), אפילו הכי לא חיישינן שמא החליף, והרי הן בחזקת טבל גמור.",
                "2": "<b>קורא שם וכו'.</b> כלומר, מעשר מיניה וביה, ולא חיישינן שמא עירב בהם ע\"ה מפירותיו, ונמצא מעשר מן הפטור על החיוב (ח\"ד).",
                "3": "<b>תרומה מעשר וכו'.</b> צ\"ל תרומת מעשר, כגי' כי\"ע. ועיין מ\"ש בבה\"א, שו' 62.",
                "4": "<b>והמעות מחללן וכו'.</b> כלומר, חייב להעלותן לירושלים כדי לחללן שם. וזו היא עיקר הרבותא, שאם חלל את הפירות המופקדים על המעות חייב להעלותן לירושלים, ואינו יכול לחזור ולחללן על הפירות בגבולים, ודינן כמעות מע\"ש של טבל ודאי. אבל לוא היו דמאי היה מותר לחללן על הפירות, וכר\"מ במשנתנו פ\"א מ\"ב.",
                "5": "<b>ישנים וכו'.</b> כלומר, אם הפקיד אצלו בשביעית פירות של היתר, ואמר לו הנפקד שהחליפם בפירות של ערב שביעית (ח\"ד)."
            },
            "22": {
                "0": "<b>עגרון וכו'.</b> כלומר, שני מיני קמחים, עיין בבה\"א.",
                "1": "<b>חושש וכו'.</b> שהרי וודאי החליפן."
            },
            "23": {
                "0": "<b>תרומה ומעשר וכו'.</b> צ\"ל: תרומת מעשר וכו', או קורא שם וכו', כלעיל שו' 54 ואילך. ועיין בבה\"א."
            },
            "24": {
                "0": "<b>מעשרות.</b> \"מעשרות\" כוללים כאן אף תרומה גדולה, כרגיל במשניות ובברייתות."
            },
            "25": {
                "0": "<b>המודדים וכו'.</b> המידדין, המדדין, כלומר שמתנהלים בכבידות כשחמריהם טעונים."
            },
            "26": {
                "0": "<b>אינו חושש וכו'.</b> דחיישינן שמא החליפן בפירותיו או בפירות ישראל אחר, וחושש אף למעשרות ולשביעית."
            },
            "28": {
                "0": "<b>טוחנין וכו'.</b> כלומר, פירות החבר.",
                "1": "<b>לא לאוכלי שביעית וכו'.</b> כלומר, בפירות שלהם, שהרי הוא מסייע בידי עוברי עבירה."
            },
            "29": {
                "0": "<b>ונמלך וכו'.</b> כלומר, המקבל נמלך להחזירם ושלחם בחזרה ביד אותו השליח.",
                "1": "<b>חושש אני וכו'.</b> שהרי כבר יצאו מידו ליד המקבל, ויש לחשוש שמא החליפם השליח בגרועים מהם, ואינו מפחד להחליף, שהרי אינו נתפס על מעשיו, ויאמר שהמקבל החליפם.",
                "2": "<b>שיודע לתקן.</b> כלומר בקי בהלכות תרומות ומעשרות, אלא שלא היה נאמן.",
                "3": "<b>נאמן.</b> מפני שאין אדם חוטא ולא לו. ועיין בבה\"א."
            },
            "31": {
                "0": "<b>ומנחת וכו'.</b> כלומר, אעפ\"י שפונדקית חשודה להחליף (כמשנתנו פ\"ג מ\"ה), מ\"מ אם היא מנחת את הקדירה על הכירה בפניו, אינו חושש שמא תחליף אח\"כ.",
                "1": "<b>ומנערת וכו'.</b> כלומר, ואפילו הסירה את הקדירה מן הכירה כדי לנער בה אינו חושש שמא החליפה, ואפילו היא בין הגוים אינו חושש שמא נער בה הגוי, או שמא החזירה הגוי. ועיין בבה\"א."
            }
        },
        "4": {
            "0": {
                "0": "<b>שואלו בשבת וכו'.</b> מפני שאימת שבת על ע\"ה והוא מפחד להאכיל טבלים בסעודת שבת, ואינו משקר. ועיין בבה\"א.",
                "1": "<b>לא יאכל וכו'.</b> שהרי נראה לעשר בנתים.",
                "2": "<b>עם חשיכה וכו'.</b> כלומר, אעפ\"י שמוכח בפירוש שהוא מוכר לצורך שבת, מ\"מ אין לוכל בשבת בלי אמירתו, ובמו\"ש אסור אפילו באמירתו."
            },
            "1": {
                "0": "<b>שחזרה למקומה וכו'.</b> כלומר, שנפלה לתוך אותו הכרי עצמו שהופרשה ממנו.",
                "1": "<b>ונגנבו פירות וכו'.</b> כלומר, הפירות שהפריש עליהם דמאי. ומחמת הפסידו התירו לו לאכול ע\"פ שאלתו לע\"ה. עיין בבה\"א.",
                "2": "<b>על מה וכו'.</b> כנראה שצ\"ל: על [פיו] מה שהפריש.",
                "3": "<b>שכשם וכו'.</b> חוזר לרישא, לתרו\"מ של דמאי שחזרה למקומה.",
                "4": "<b>לא נחשדו וכו'.</b> כלומר, להיות חוטאים בלי הנאה.",
                "5": "<b>עזק וכו'.</b> יש מפרשים פירות גדר, כלומר, פירות שבאו מפרדס גדור ושמור, ובשנת שביעית עסיקינן. ויש מפרשים מעיר עזקה, ופירותיה היו טובים, והגוי עומד בחו\"ל.",
                "6": "<b>כמשבח וכו'.</b> מפני שפירות מנטיעה ילדה משובחים מפירות נטיעה זקינה. ואנו הולכים אחר הרוב, או אחר מקום מעמדו."
            },
            "2": {
                "0": "<b>פלני וכו'.</b> מפני שהוא מפחד שמא ישאלנו, ויברר שהוא שקר.",
                "1": "<b>שמא מצא וכו'.</b> כלומר, הע\"ה יכול להתנצל שחשב שהראה לו על פלוני כמראה מקום בעלמא, לטובתו, שלא יטרח לחפש.",
                "2": "<b>את דמיו.</b> כלומר, של היין, עיין גי' כי\"ע."
            },
            "3": {
                "0": "<b>מתוך ידו.</b> בד: בתוך ידו, וכצ\"ל לפנינו. והוא רוצה ליתנה לכהן חבר.",
                "1": "<b>אלא לחבירים וכו'.</b> וכשיטתו, שהחשוד על הדבר לא דנו ולא מעידו. עיין בבה\"א."
            },
            "4": {
                "0": "<b>מעשר הוא וכו'.</b> כלומר, שאחר העיד עליו שהוא מעשר. וכאן מדברים ברוצה ליקח.",
                "1": "<b>אמ' לו וכו'.</b> הברייתא מגבילה את הרישא, ואומרת שאינו נאמן אלא אם העיד שלא בפני המוכר.",
                "2": "<b>בבית דין וכו'.</b> כלומר, נאמן אפילו בפניו, וחזקה שלא ישקר בב\"ד, מפני חנופה גרידא.",
                "3": "<b>ששהה וכו'.</b> כלומר, אין דינו כאכסנאי, אלא כבן העיר וצריך לחקור ולמצוא מומחה שנאמן לרבים.",
                "4": "<b>במה דברים וכו'.</b> חוזר לה\"ד, למחלוקת רשב\"ג ורבי, ודווקא ברוצה לחלק תרומות ומעשרות לחבר ע\"ה נאמן להעיד על גוף האדם שהוא חבר (מפני שקול יוצא לחילוק, וירא לשקר), אבל ברוצה למכור שביעית וטהרות לחבר אינו נאמן, עיין בבה\"א."
            },
            "5": {
                "0": "<b>הרוצה להפריש וכו'.</b> כלומר, נחתום (כמשנתנו רפ\"ה) שמפריש אחד מארבעים ושמונה אפילו בטבל טהור. והשאלה היא, מפני שיש כאן תרתי דסתרי: תרומה ניטלת מאומד, ומעשרות ניטלים במדה, ואסור להקדים מעשרות לתרומה. ולפיכך אם יקדים תרומה מאומד, כדינה, נמצא פוחת או מוסיף על המעשרות, ואם יקדים את המעשרות נמצא עובר. כיצד יעשה?",
                "1": "<b>אחד מעשרים.</b> כלומר, נוטל באומד חמשה אחוז, והם שני אחוז כדי תרומה, אחוז אחד כדי תרומת מעשר, ושני אחוז (אחד ממ\"ח) כדי חלה. ואין החשבון מצומצם ומדוייק לגמרי, כפי שהעירו הראשונים. האומ' וכו'. צ\"ל: הוא אומר וכו'.",
                "2": "<b>בצד זה וכו'.</b> כלומר, קובע לו מקום ואינו קורא לו שם, כדי שלא יקדים מעשר לתרומה.",
                "3": "<b>חולין.</b> כלומר, טבל לשם חלה. ונמצא שקבע מקום למעשר, לתרומת מעשר ולחלה, במדה.",
                "4": "<b>והשאר תרומה וכו'.</b> נמצא שמפריש תרומה קודם לכל, ושיעורה באומד, שהרי נטל חמשה אחוז מאומד, ומה שנשאר אחרי קביעת המקום למעשרות ולחלה היא תרומה, הן חסר הן יתר.",
                "5": "<b>מאה חולין וכו'.</b> כלומר, אחד ממאה שקבע לו מקום בראשונה.",
                "6": "<b>ר' שמעון וכו'.</b> הברייתא משלימה את משנתנו (פ\"ה מ\"ד): \"מודה ר' יהודה בלוקח מן המנפול (כלומר, סוחר שקונה מכמה נחתומים) שהוא מעשר מכל אחד ואחד\". ועליו חולק ר\"ש וסובר שמ\"מ מפריש חלה מטיפוס אחד על הכל (וכדבריו במ\"ג שם). וכמו שמפרש להלן.",
                "7": "<b>שכולן מפרישין וכו'.</b> כנראה, שצ\"ל: שכול' [אי]ן מפרישין וכו', כלומר, שכל הנחתומים עושים בטומאה וסומכים על הלוקח שהוא יפריש חלה (עיין ירוש' פ\"ב ה\"ד, כ\"ג ע\"א), ולפיכך כל כיכרי המנפול בחזקת טבל וודאי לחלה, ונוטל חלה מכל כיכר שהוא רוצה על כולן.",
                "8": "<b>ומקצתן וכו'.</b> כלומר, מקצת הנחתומין עושין בטהרה ומפרישין חלה, ומקצתן עושין בטומאה ואין מפרישין, הרי הלוקח מן המנפול מפריש מכל טיפוס וטיפוס, כדי שלא יפריש מן הפטור על החיוב."
            },
            "7": {
                "0": "<b>מאחד וכו'.</b> מפני שאנו מקילים בדמאי, ותולים שהכל נבלל בשוה, וכשהוא מפריש מפריש מיניה וביה מכל חלק וחלק.",
                "1": "<b>בשנת שבוע וכו'.</b> כלומר, בשנת שובע (כגי' הר\"ש) ושפע וכולם נותנים בשעת הגרנות לעניים כדי שובעם, אבל בשאר שנים שיש מקמצים ונותנים לעניים כל שהוא, ואין המתנות שוות, אין כאן בלילה שוה, ומעשר מכל אחד ואחד."
            },
            "8": {
                "0": "<b>וכן עני.</b> מלים הללו הן באשגרה ממשנתנו (פ\"ה מ\"ה), ואינן בכי\"ע.",
                "1": "<b>אחד ואחד.</b> צ\"ל: אחת ואחת (כמו בשורה 45), כלומר, מכל פרוסה ופרוסה ומכל גרוגרת וגרוגרת, מה שאין כן העני בעצמו, שהוא יודע מי נתן לו, ואינו מעשר אלא מכל מתנה ומתנה.",
                "2": "<b>בתמרים וכו'.</b> בכי\"ע הסדר הוא: בגרוגרות ובשגת השבוע וכו' בתמרים ובעמקים וכו'. והדברים דבוקים לה\"ח, כלומר, בשנת השובע ובמתנה מרובה בולל ומעשר מאחד על הכל, ובשאר שנים מעשר מכל אחת ואחת.",
                "3": "<b>בשאר שני וכו'.</b> הנכון בכי\"ע: ובשאר שנים (כמו לעיל שורה 41), כלומר, בשנים שאינן של שובע מעשר הלוקח מכל גרוגרת וגרוגרת."
            },
            "9": {
                "0": "<b>מביאן וכו'.</b> צ\"ל: מביאין וצוברין, כגי' כי\"ע."
            },
            "10": {
                "0": "<b>להחזיר לא וכו'.</b> צ\"ל: להחזיר לו, יחזיר. וכן הדין נותן, ולא יהא מחזיר חמור ממוכר לו, והרי מותר למכור דמאי לסיטון, עיין לעיל פ\"ג הי\"ג.",
                "1": "<b>לא יחזיר וכו'.</b> שהרי אסור למכור דמאי במדה דקה. עיין בבה\"א. וצריך לפרש שהחבר עושה צבור מיוחד מן הפירות שמחזיר, והסיטון מזהיר את הלוקח שהצבור מעושר ע\"י פלוני החבר. עיין לעיל רפ\"ד ובירושלמי פ\"ג סה\"ב."
            },
            "11": {
                "0": "<b>כל שהוא.</b> מפני שהוא דבר שיש לו מתירין.",
                "1": "<b>יש לו פרנסה וכו'.</b> אין תנאי זה עונה על \"כל שהוא\" גרידא, אלא בעיקר על כל טבל שנתערב ברוב חולין.",
                "2": "<b>לפי חשבון.</b> כלומר, לפי חשבון הטבל שנתערב.",
                "3": "<b>כדי תרומה וכו'.</b> כלומר נוטל את כל החולין (כגי' ד) וטבל כדי שיעור תרומה ותרומת מעשר, והיינו אם נפלו מאה סאין של טבל למאתים של חולין נוטל מאתים ושלש סאין והרי בתערובת זו ישנן לכל הפחות ג' סאין של טבל, והוא עושה אותן תרומה ותרומת מעשר על הטבל בכל מקום שהוא, וכל מה שהוא נטל נעשה מדומע, והשאר (צ\"ז סאין) הן חולין מתוקנין."
            },
            "13": {
                "0": "<b>בדינר זה וכו'.</b> והרי נתן להם מעות, ומה שירצו יעשו בהן.",
                "1": "<b>הרי זה חושש וכו'.</b> מפני שהם מקבלים דברים אסורים בשליחותו. עיין בבה\"א."
            },
            "14": {
                "0": "<b>לבית החשבון וכו'.</b> כלומר, שהגוי מחשב לו בעד היין באופן מיוחד, הרי נראה כאלו היה ניחא ליה בקניית היין, ורצה בקיומו."
            },
            "15": {
                "0": "<b>לשם טובה.</b> כלומר, שיחזיק לו טובה, אבל אינו מנכה לו משכרו כלום."
            },
            "16": {
                "0": "<b>לטבח וכו'.</b> כלומר, שיעכב את הזרוע והלחיים והקיבה בשכרו.",
                "1": "<b>לרעות וכו'.</b> כלומר, נותן לו את הבכור מיד אחר לידתו, כדי שירעה אותו. עיין בבה\"א."
            },
            "17": {
                "0": "<b>שיאמר לכהן וכו'.</b> צ\"ל: שיאמר לחברו וכו'.",
                "1": "<b>בכתנות מקדש וכו'.</b> כלומר, אם ישראל נדר מאתים זוז לכתנות כהונה שישמש בהן הכהן, רשאי וכו'. עיין בבה\"א.",
                "2": "<b>ישראל שמכר וכו'.</b> כלומר, שהחכיר את אילנות הזיתים בששים לוג שמן טבל, בין שיעשו הרבה בין שיעשו מעט. ועיין בבה\"א. ושמא צ\"ל כאן בפירוש: ישראל ש[ה]חכר, שהחכיר וכו'.",
                "3": "<b>מותר.</b> שהרי המעשרות הם מדינא של הכהן, ומותר לו להוסיף על המקח כמה שירצה.",
                "4": "<b>ומעשרות שלי וכו'.</b> כלומר, אפילו התנה עמו שיוסיף לו את המעשרות שבכל הזיתים חייב לתת לו, שאין איסור מסייע אלא אם הוא פוחת לו לכהן משכרו, אבל מותר לו לכהן להוסיף כמה שהוא רוצה. והתרומה והמעשרות הרי הם של הכהן מדינא, ומשל עצמו הוא נותן לו.",
                "5": "<b>משם שביעית.</b> כלומר, אין השביעית משמטתו, מפני שאין כאן מלוה. ועיין בבה\"א.",
                "6": "<b>משם רבית.</b> שהרי אין כאן אגר נטר, והוא יכול להוסיף על המקח כמה שהוא רוצה.",
                "7": "<b>מחלל וכו'.</b> שהרי אין בעה\"ב נותן לו כלום, אלא, אדרבא, הכהן הוא שמוסיף לבעה\"ב בחנם."
            },
            "18": {
                "0": "<b>למקום הזול וכו'.</b> כלומר, ואין כאן מרבה או ממעט במעשרות, שהרי מחיר המעשר אינו מעלה ואינו מוריד, ואין אנו הולכים אלא אחר המדה. ובמעשרות אינו צריך להפריש מן המוקף. ועיין בבה\"א.",
                "1": "<b>שני חבירין וכו'.</b> כלומר, לויים.",
                "2": "<b>בוא וטול וכו'.</b> כלומר, הוא מזכה לו את המעשר במקומו.",
                "3": "<b>וחוזר ונוטל וכו'.</b> שהרי בן יהודה ימכור בגליל את הפירות שלו יותר בזול, מפני שהוא אכסנאי, וצריך לעזוב את המקום. ואינו כדאי לו לטלטל אתו את הפירות בחזרה למקומו."
            },
            "19": {
                "0": "<b>חולין.</b> כלומר, ואין הכהן מברך על אכילתן ברכת המצות (על אכילת תרומה, וכדומה). ועיין בבה\"א.",
                "1": "<b>כבר הן וכו'.</b> כלומר, משעת נתינה בעד הסיוע, ולא קיים מצות נתינה.",
                "2": "<b>יתר על כן וכו'.</b> כלומר, התרומה מחוללת משעת הפרשה, ואפילו מצות הפרשה לא קיים.",
                "3": "<b>להפריש תרומה וכו'.</b> כלומר, שהתרומה חוזרת לטבלה, ויצטרך הכהן להפריש תרומה עליה, ולתתה לכהן אחר, כדין כהן שקנה פירות לאחר גמר מלאכה (משנה פאה ספ\"א). ועיין בבה\"א.",
                "4": "<b>שלש פורעניות וכו'.</b> שדה תחרש, עיין, ובמות יער, כנגד שחד, מחיר, וכסף (רש\"י)."
            },
            "20": {
                "0": "<b>על של גוים וכו'.</b> ר\"מ סובר שאין קגין לגוי בא\"י להפקיע מידי מעשר, ולפיכך פירותיו טבל ודאי.",
                "1": "<b>על של ישראל וכו'.</b> מכאן ואילך עד תרומות פ\"ב ה\"ו הנוסח הוא מכי\"ע, ובכי\"ו חסרים כאן כמה דפים.",
                "2": "<b>של כותי וכו'.</b> מפני שכותי אינו מעשר מה שהוא מוכר.",
                "3": "<b>ומן הכל וכו'.</b> כלומר, מגוים על של כותים ומכותים על של גוים, מישראל על של ישראל וכו', מפני שכולם חייבים במעשרות.",
                "4": "<b>ועל של כותי וכו'.</b> מפני שהם גרי אריות, ופטורים מן המעשרות מדאורייתא. ועיין בבה\"א."
            },
            "21": {
                "0": "<b>טבלים וכו'.</b> כלומר, טבל ודאי ברוב חולין, ומדאורייתא בטל ברוב. ועיין בבה\"א.",
                "1": "<b>אחר רובן וכו'.</b> כלומר, רובן מעשרין, ולפיכך אין מעשרין מזה על זה, שמא האחד הוא מן הרוב והשני מן המיעוט, או להפך. 96.",
                "2": "<b>כך מעשרין וכו'.</b> צ\"ל כגי' ד: כך עשו פירו' כותים ודאי אחר רובן, ואין מעשרין וכו'. וכ\"ה בירושלמי. ופירושו שאף שעשו פירות כותי ודאי, אינו אלא מחמת שאנו הולכים אחר הרוב, ורובם מוכרים מה שייחדו מתחילה לשם מכירה, והם אינם מעשרים מה שהם מוכרים. ולפיכך אין מעשרין מזה על זה, מפני שאנו חוששים שמא האחד הוא מן הרוב, והשני הוא מן המיעוט (שחשב מתחילה לאכילה ועישר, ונמלך אח\"כ למוכרו), וכמו שאמרנו לעיל לעניין דמאי."
            },
            "22": {
                "0": "<b>כפר עותני וכו'.</b> מפני שחזקתן מישראל מן הגליל.",
                "1": "<b>מהן על הטבל וכו'.</b> נראה שצ\"ל: מהן עליהן. ועיין בבה\"א.",
                "2": "<b>בלוקח מן השוק וכו'.</b> כלומר, דווקא בהם עשו פירות כותי וודאי.",
                "3": "<b>במוצא וכו'.</b> צ\"ל: במוציא פירות מתוך ביתו, כלומר, מפירות שכנסן לאכילה."
            },
            "23": {
                "0": "<b>הדרך.</b> כלומר, מיהודה לגליל.",
                "1": "<b>רשות וכו'.</b> ר\"ג סבר שר\"ע עישר על כל הירק שהביאו לפניהם.",
                "2": "<b>א' לו ירק וכו'.</b> שמא צ\"ל: והלוא ירק וכו'."
            },
            "24": {
                "0": "<b>עציץ נקוב וכו'.</b> צ\"ל: עציץ שאינו נקוב וכו', כגי' בעל כפו\"פ כאן, וכ\"ה בירושלמי, ועיין בבה\"א."
            }
        },
        "5": {
            "0": {
                "0": "<b>אלא חולק וכו'.</b> כלומר, ונותן לו את חלקו טבל."
            },
            "1": {
                "0": "<b>החולק שדה וכו'.</b> כלומר, המחלק שדה של שותפות עם הגוי, נותן לו חולין מתוקנין לגוי, מפני שאין ברירה, וחיישינן שמא נפל חלקו לגוי, ונמצא מוכר טבלים לגוי.",
                "1": "<b>תורם וכו'.</b> כלומר, ואינו מעשר, מפני שיש ברירה, אבל חייב לתרום, מפני שאי אפשר לגורן שתיעקר אלא אם כן נתרמה תרומה גדולה.",
                "2": "<b>לפיכך וכו'.</b> מאחר שישראל אינו מעשר, הרי התבואה בחזקת טבל למעשרות.",
                "3": "<b>ונותן לו.</b> שכר. המלים \"ונותן לו\" הן באשגרה משאר ההלכות כאן, כפירוש המפרשים.",
                "4": "<b>ולקחה ממנו וכו'.</b> כלומר, שהישראל החוכר חזר וקנה את תבואת החכירה ששלם לו, או שהגוי מכר אותה התבואה לישראל אחר, מעשר הקונה דמאי, מפני החשש שמא החליפה בפירותיו. עיין בבה\"א."
            },
            "2": {
                "0": "<b>ושוקל וכו'.</b> כלומר, והשוקל לאוצר המלך את המס.",
                "1": "<b>לקיטרון.</b> כלומר, לפקיד שמחלק את צרכי המזון לצבא, עיין בבה\"א."
            },
            "3": {
                "0": "<b>מן האוצר וכו'.</b> כלומר, לאוצר המלך, מפני שנראה כאילו פורע בשליחותו. ובגוי יש לחשוש שמא יפרע ביין נסך, ונראה כאילו ניחא ליה לישראל שישלם ביינו, ורוצה בקיומו.",
                "1": "<b>פטריני וכו'.</b> וזה מותר, מפני שכוונת היהודי שיפייס עליו בדברים, או שישלם במעות.",
                "2": "<b>ופול תחתיי וכו'.</b> כלומר, שיפול תחתיו לאומנות המלך, והכוונה לאנגריות שהיתה המלכות מטילה על בעלי נכסים. עיין בבה\"א."
            },
            "4": {
                "0": "<b>המקבל שדה וכו'.</b> כתבו הראשונים שהמקבל כאן פירושו החוכר. ומדינא צריך לשלם פירות מעושרים, אלא שהקלו על חוכר מישראל שיתן לו טבל למעשרות, ויסמוך על הבעלים שהם יעשרו. אבל ר\"מ העמידו על דין תורה.",
                "1": "<b>וממין אחר וכו'.</b> כלומר, או ממין אחר וכו'.",
                "2": "<b>קיבל הימנו וכו'.</b> כלומר, האריס שקיבל מבעה\"ב זרע על מנת לשלם לו את הזרע בשעת הגורן, הרי יש כאן הלואה, וצריך לשלם לו בעד הזרע חולין מתוקנין, כמו שלוה ממנו.",
                "3": "<b>שחולקין וכו'.</b> כלומר, במקום שאף בעד הזרע משלם לו בגורן (ואינו טורח להביא את הזרע לעיר, כדין הלואה שמשלם במקום שלוה), הרי מוכח שהתנאי היה שיוסיף לבעה\"ב בשכר אריסותו אף את הזרע שלוה ממנו, והכל בכלל תשלומי האריסות, וחולק בפניו. ועיין בבה\"א.",
                "4": "<b>שיויו.</b> כלומר, טבל כשיווי זרע החולין שקבל. עיין בבה\"א.",
                "5": "<b>הכל מודים וכו'.</b> נראה שצ\"ל: בכל מקום מעשר וכו', כלומר, אף מקום שחולקין בגורן, שהרי הלואה ברורה היא."
            },
            "5": {
                "0": "<b>מחבירו וכו'.</b> כלומר, מחבירו גוי. ועיין בבה\"א.",
                "1": "<b>כשהוא שבלין וכו'.</b> כלומר, לשלם לו בשבלים, והיינו בתבואה שעדיין לא נגמרה מלאכתה למעשרות.",
                "2": "<b>שדהו לקצור וכו'.</b> כלומר, שקיבל ממנו שדה זרועה והתחייב לשלם בפירות שנגמרו מלאכתן למעשרות."
            },
            "6": {
                "0": "<b>שדה אבותיו וכו'.</b> כלומר, ואפילו במקבל שדה אבותיו מן הגוי לא קנסו בו. ועיין במשנ' פ\"ו מ\"ב."
            },
            "7": {
                "0": "<b>טול אתה חיטים וכו'.</b> בחבר לטהרות עסיקינן כאן, ומוכשר ושאינו מוכשר, וכן טהור וטמא, לגבי חבר כשני מינים הם, ויש כאן חליפין, ואסור.",
                "1": "<b>בשוה.</b> ובמין אחד אמרינן ברירה, והוברר הדבר למפרע שזהו חלקו משעה הראשונה.",
                "2": "<b>רשאי שיאמר וכו'.</b> כלומר מכיוון שהכל טהור, הוי ליה כמין אחד, ויש ברירא.",
                "3": "<b>אף על פי וכו'.</b> כלומר, אם לא ציוה כלום לפני מותו, אין מפקיעים חלק ע\"ה, ונוטל דברים אחרים כנגד הטהרות שמקבל החבר."
            },
            "9": {
                "0": "<b>חבר וכו'.</b> כאן אנו עוסקים בחבר למעשרות ולא לטהרות."
            },
            "10": {
                "0": "<b>לקחו גדיש וכו'.</b> כלומר, לקחו ע\"מ לחלוק, ומה שקנו את הכל הוא מפני שהוא יותר בזול.",
                "1": "<b>ומעוטן וכו'.</b> כלומר, מעטן, כלי שהזיתים מתרככים בו.",
                "2": "<b>זה מעשר וכו'.</b> ופירשו בירושלמי שאם קנו ע\"מ לחלוק, אנו אומרים שמקבל את חלקו המגיע לו משעה ראשונה.",
                "3": "<b>שחרי וכו'.</b> כלומר, שהרי, סהרי, והם כלים שמניחים בו שבלים. ואח\"כ נתערבו.",
                "4": "<b>וחצי חלק וכו'.</b> כלומר, מספק החמירו עליו שיעשר חצי חלק חבירו, עיין בבה\"א."
            },
            "11": {
                "0": "<b>טול אתה וכו'.</b> ופירשו בבבלי שירושת הגר אינה אלא מדרבנן, ומן התורה לא ירש כלום, ונמצא שלא נתן כנגד ירושתו כלום. ודווקא באומר כן, עד שלא באו לרשותו."
            },
            "12": {
                "0": "<b>שלקחו בית וכו'.</b> ומכיוון שכבר בא הבית לרשותו, אינו יכול לומר וכו'.",
                "1": "<b>ואם היתנה וכו'.</b> שהרי לא בא האיסור לרשות ישראל כלל, ואינו מקבל כלום כנגדו. ועיין בבה\"א."
            },
            "13": {
                "0": "<b>ישר' וגוי'.</b> ולגוים יש ע\"ז ויין נסך.",
                "1": "<b>שומרי ישראל וכו'.</b> ונמצא שישראל משתכרין בשמירת ע\"ז ויין נסך.",
                "2": "<b>מתוקנין ושאינן וכו'.</b> כלומר, פירות חולין ופירות טבל.",
                "3": "<b>שומרין מתוקנין וכו'.</b> כלומר שומרים שמקצתן שומרין את החולין ומקצתן את הטבל. וכשמשלמים לכלם ביחד, נמצא שהחבר והע\"ה שותפין בפירות שאינם מתוקנים.",
                "4": "<b>לבית חשבון וכו'.</b> כלומר, שאח\"כ חישבו מי מן השומרים עבד יותר, ומשלמים להם יותר, הרי הוא כאילו נתבטל התנאי ואסור. עיין בבה\"א."
            }
        },
        "6": {
            "0": {
                "0": "<b>שדהו מישראל וכו'.</b> צ\"ל: שדה מישראל, כגי' ד'.",
                "1": "<b>חולקין וכו'.</b> כלומר, את המעשרות ואעפ\"י שישראל המקבל מכהן המעשרות לכהן (פ\"ו מ\"ד), שאני הכא ששניהם שוים, ועיין בבה\"א בשם ירושלמי."
            },
            "1": {
                "0": "<b>מעשר ראשון תרומה וכו'.</b> צ\"ל: מעשר ראשון [ללוי]. תרומה וכו', כמו שמעתיק במהרי\"ק."
            },
            "2": {
                "0": "<b>ואמ' לו וכו'.</b> כלומר, ישראל המקבל.",
                "1": "<b>שהמעשרות וכו',</b> \"מעשרות\" פירושו כאן תרומה ותרומת מעשר, עיין בבה\"א, הע' 5.",
                "2": "<b>שלך.</b> אגב גררא נקטה, שהרי בלי התנאי התרומה ותרומת מעשר הן של כהן.",
                "3": "<b>אסור.</b> צ\"ל מותר, וכ\"ה בירושלמי, וכן הגיה הגר\"א. וטעם ההיתר הוא, שהרי התרומה היא של הכהן מדינא, ויכול הוא למוכרה, ליתנה במתנה, ולהוסיף על האריסות בשבילה. ואמ' לו וכו'. כלומר, הכהן המקבל."
            },
            "3": {
                "0": "<b>מותר.</b> שכן הוא דרך העולם לתת את המעשרות לאריס (עיין בבלי בכורות ל\"ה סע\"א). וראייה לדבר, שלר' אליעזר, בכגון דא, המעשרות הם למקבל מדינא (פ\"ו מ\"ג).",
                "1": "<b>שלך או.</b> צ\"ל: שלך א[ס]ו', אסור. וכ\"ה בד ובירושלמי. ופירושו שאמר לו הכהן כל המעשרות שלך לעכבם לעצמך, והרי יש כאן כהן המסייע בבית הגרנות, שבהע\"ב מוסר בקבלה לכהן זה, בשביל המעשרות שמחזירם לו.",
                "2": "<b>שלי ושלך.</b> פירשו בירושלמי, שאמר: שלי שלי. \"שלך שלי ושלך\", כלומר, בחלק המגיע לך אני נוטל את החצי, והחצי השני אני מחזיר לך לעצמך, אין לחשוש, אם קבל עליו כדרך המקבלים, שהרי הכהן מקבל שלשה רבעים של המעשרות, ולא הוריד לו בעה\"ב כלום מדרך המקבלים."
            },
            "4": {
                "0": "<b>שדה מכהן וכו'.</b> צ\"ל: שדה מישראל וכו'. וכ\"ה בירושלמי, וכן הגיהו בח\"ד והגר\"א.",
                "1": "<b>ויטלם לפלוני וכו'.</b> כלומר, שכל המעשרות יטול פלוני כהן. ועיין בבה\"א, הע' 6."
            },
            "5": {
                "0": "<b>מעשרות לשוכר וכו'.</b> שהרי אין הוא מחוייב לתת לבעל השדה מתוך פירות השדה, ואינו שייך לומר כאן שבעל השדה שייר את המעשרות לעצמו."
            },
            "6": {
                "0": "<b>למחצית שכר.</b> אין כאן אלא הביטוי הרגיל, והכוונה כאן שיקבל חלק מן הפירות אם הם קיימים.",
                "1": "<b>אמ' לו.</b> כלומר הכהן הנותן בקבלה.",
                "2": "<b>אם הותירו וכו'.</b> צ\"ל: אם [פחתו או] הותירו, כגי' ד וירושלמי, ולהלן שו' 16. והכוונה שהנותן מקבל עליו את כל האחריות, והמקבל אינו אלא שליח.",
                "3": "<b>אסור.</b> צ\"ל: מותר, וכ\"ה וירושלמי, וכן הגיה הגר\"א. ומכיוון שהפירות הם של הכהן, הרי המעשרות הם שלו מדינא, וכנכסיו הם, ויכול ליתנם למקבל בשכר טרחתו."
            },
            "7": {
                "0": "<b>אמ' לו.</b> כלומר, ישראל הנותן בקבלה.",
                "1": "<b>אסור.</b> שהרי הישראל פורע חובו במעשרות, ואינו מקיים מצות נתינה כלל, והכהן הוא מסייע בבית הגרנות."
            },
            "8": {
                "0": "<b>תרומה לכהן.</b> מפני שאנו תולים שבשעת נתינה בקבלה היתה דעתה להנשא לכהן, ושיירה לעצמה את התרומה. ובד גורס: חולקין ביניה'."
            },
            "9": {
                "0": "<b>שהיית שומה וכו'.</b> כלומר, ששניהם קבלו עליהם אחריות של יוקרא וזולא, והם חולקים בשבח ובוולדות, ושכר המלאכה הוא למקבל. עיין בבה\"א."
            },
            "10": {
                "0": "<b>שאינו נאמן וכו'.</b> כלומר, חשוד וודאי."
            },
            "11": {
                "0": "<b>צריך לעשר וכו'.</b> יש כאן סרוס, וצ\"ל להפך: אין צריך וכו' צריך. וכ\"ה בירושלמי ובר\"מ.",
                "1": "<b>למי שאכלו וכו'.</b> בד: למה שאכלו וכו'. והטעם הוא שהרי אסור לו לאריס לאכול לפני החלוקה, מחמת גזל, ואין אנו אחראים לרמאים."
            },
            "12": {
                "0": "<b>משמירחו מעשרות וכו'.</b> פי' הראב\"ד שאחרי המירוח כבר זכה המוכר במעשרות, ומוכר כל זכות שיש לו בפירות. ובבא זו עונה על לוי גרידא.",
                "1": "<b>הפריש תרומה וכו'.</b> בד: מפריש תרומה וכו', וצ\"ל: מפריש תרומה ותרומת מעשר וכו', שהרי בהן אין זכות ללוי. אבל מעשר ראשון הוא שלו, שהרי הלוי מכר לו כל זכות שבידו, ודינו כישראל שירש טבלים ממורחים מאבי אמו כהן, עיין בבה\"א.",
                "2": "<b>עד שלא מירחו וכו'.</b> צ\"ל: עד שלא מירח מעשרות שלהן, משמרח מעשרות שלו. וכ\"ה במשנת פאה ספ\"א ובר\"מ. ובארו בירושלמי (פאה שם) שקנסו את הכהנים שלא יקפצו לגרנות ויקנו טבלים ממורחים, ויפקיעו מתנות אחיהם."
            },
            "13": {
                "0": "<b>נאמן וכו'.</b> צ\"ל: ואמר וכו', וכ\"ה בירושלמי ובר\"מ, והכוונה שהכהן אמר לישראל."
            },
            "14": {
                "0": "<b>ישראל שמכר וכו'.</b> בד: ישראל שקבל שדה מכהן וכו'. וכ\"ה בר\"מ וכן עיקר.",
                "1": "<b>ואמ' לו וכו'.</b> כלומר, ישראל המקבל וכו'. וכיוון שהמעשרות הם של הכהן מדינא, הרי יכול לעשות בנכסיו כל מה שהוא רוצה, כלעיל שו' 8, וכגי' הירושלמי בשו' 9.",
                "2": "<b>שאין כהן וכו'.</b> כלומר, שאין כהן ממנה ישראל להיות כהן תחתיו ולקבל את מעשרותיו לעולם.",
                "3": "<b>גובה לאחרים וכו'.</b> בד: מאחרים, כלומר, שלא יגבה מעשרות מישראלים אחרים, כדי לגבות את החוב שהיה הלוי חייב לו מכבר.",
                "4": "<b>מפריש ישראל וכו'.</b> כלומר, יכול הוא לקנות את המעשרות מן הלוי ומן העני למפרע, ולהפריש על חשבונם וברשותם, והוא עושה עמהם חשבון באחרונה ומשלם להם אח\"כ.",
                "5": "<b>ור' שמע' או'.</b> כלומר, אוסרין, וכ\"ה בד.",
                "6": "<b>עישור. וכהן.</b> צ\"ל: עישורו. כהן וכו', עיין בבה\"א. כלומר, אסור להפריש ברשותו ע\"מ לעשות חשבון אח\"כ, אלא קונה ממנו דווקא כשכבר נתן לו את עישורו (או את דמיו).",
                "7": "<b>כרם.</b> שהרי מפסיד לכהן את המעשרות של ג' שני ערלה ושנה של רבעי.",
                "8": "<b>סטיס.</b> הוא איסטיס הרגיל במשנה, והוא צמח שעושים ממנו צבע, והוא פטור מן המעשרות. ועיין בבה\"א."
            }
        },
        "7": {
            "0": {
                "0": "<b>תן לי וכו'.</b> כלומר, קנה לי, וכן בד: קח וכו'.",
                "1": "<b>אינו צריך וכו'.</b> כלומר, מפני שהמוכר זיכה ישר לבעל המעות.",
                "2": "<b>צריך וכו'.</b> מפני שהמוכר מזכה לשליח, והשליח לבעל המעות, ונמצא שהקניין היה ברשות החבר שעה אחת.",
                "3": "<b>אם החליף וכו'.</b> שהרי עכשיו קונה במעות שלו, והוא השליח הוא בעל המעות."
            },
            "2": {
                "0": "<b>מעורבין וכו'.</b> כלומר, שלקח ואח\"כ נתערבו.",
                "1": "<b>לשליח.</b> כשיטתו בריש פירקין, שהמוכר מזכה לשליח.",
                "2": "<b>לאמצע.</b> מפני שאין הקונה שליח בחנם לבעל המעות אלא בקניין כנגד המעות, אבל כשנתן לו יתירה שניהם שותפים בה. ועיין בבה\"א."
            },
            "3": {
                "0": "<b>הוא מעשר וכו'.</b> כלומר, כל מה שאני עתיד לאכול הוא מעושר, ועל תנאי זה מפריש בשבת. עיין בבה\"א.",
                "1": "<b>זה מעשר וכו'.</b> כלומר, בשבת הוא לוחש בשפתיו ואומר: זה מעשר וכו', על סמך התנאי שהתניתי בערב שבת. ועיין בבה\"א."
            },
            "4": {
                "0": "<b>מזגו לו וכו'.</b> יש כאן תיאור של סעודת חבר אצל ע\"ה בשבת, שמפריש על התנאי שהתנה בע\"ש. עיין בבה\"א."
            },
            "5": {
                "0": "<b>משל בעל הבית וכו'.</b> כלומר, הפועל מפריש מפירות בעל הבית, ואינו חוסך מסעודתו."
            },
            "6": {
                "0": "<b>ומיחל וכו'.</b> כלומר, עושה את הטבל חולין למפרע לכשישתה ויפריש. עיין בבה\"א."
            },
            "7": {
                "0": "<b>היו לו תאינים וכו'.</b> כלומר, בע\"ש, ואינו יכול להפריש מבעוד יום."
            },
            "8": {
                "0": "<b>היו דמאי וכו'.</b> כלומר. שאינו צריך להפריש תרומה ממנו. ועיין בבה\"א.",
                "1": "<b>נוטל תרומה וכו'.</b> כלומר, נוטל את הטבל שמייחדו לתרומה ולתרו\"מ, ומצניעו כדי שלא ישכח ויאכל. וכל זמן שלא עשאו תרומה, מותר לטלטלו אפי' טמא, מכיוון שיש עליו תנאי, ויכול להפריש עליו מחלק אחר ולאכלו. ועיין בבה\"א."
            },
            "9": {
                "0": "<b>נר חדש וכו'.</b> מפני שהחרס החדש בולע מיד.",
                "1": "<b>עד שלא תגיע וכו'.</b> ומותר לאבד תרומת מעשר של דמאי בדבר מועט. אבל אם כבר הגיעה לארץ הרי עברה מן העולם."
            },
            "10": {
                "0": "<b>ושל מעשר טבל טהור.</b> ליתא בבבלי, וקשה לפרשו.",
                "1": "<b>הרי זו תרומת וכו'.</b> כלומר, מכיוון שביין טמא עסיקינן, ותרומה טמאה של יין חדש אינה ראויה לכלום, הרי לא הפסיד הכהן באיבוד היין.",
                "2": "<b>בשמן אסור וכו'.</b> שהרי תרומה טמאה של שמן ראויה להדלקה, והוא מפסיד נכסי כהן, אם הוא מפריש מדבר שעתיד ליאבד.",
                "3": "<b>אם אמ' הרי זו וכו'.</b> שמא צ\"ל: אם [משהגיעה לארץ] אמ' הרי זו וכו'. עיין לעיל שו' 28–29."
            },
            "11": {
                "0": "<b>ראה אחד וכו'.</b> חוזר לה\"ד (לעיל שו' 7), כלומר אם שנים היו מוזמנים בשבת אצל ע\"ה, והראשון הלחיש בשפתיו והפריש תרומת מעשר (וכצ\"ל לפנינו במקום \"תרומת ומעשר\") על תנאי שהיה בידו, והשני אמר הריני כמה שאמר זה דבריו קיימין.",
                "1": "<b>בסמוך תנאי וכו'.</b> כלומר, ולא זו בלבד שהפרשתו קיימת, אלא סומך על תנאי ב\"ד לעניין מקום המעשרות ולעניין המדה, עיין בבה\"א."
            },
            "12": {
                "0": "<b>המרבה וכו'.</b> צ\"ל: הממעט וכו'.",
                "1": "<b>הממעט וכו'.</b> צ\"ל: המרבה וכו', ומעשרותיו מקולקלין, מפני שהעודף טבול למע\"ש, או למעשר עני."
            },
            "13": {
                "0": "<b>לשולי מגורה וכו'.</b> כלומר, אם קבע מקום באוצר של תבואה, ביבש אין כאן תערובת."
            },
            "14": {
                "0": "<b>נטלה תרומתן.</b> כלומר, וכבר נוטלה תרומתן, והן טבל למעשרות גרידא.",
                "1": "<b>מעושרות וכו'.</b> צ\"ל: אמ' מעשרות וכו'. ובד: או מעשרות וכו', וצ\"ל: אמ' וכו'.",
                "2": "<b>מעושרת.</b> צ\"ל: מעשרת, כלומר, אינה פוטרת בתאנים שלה את השניה, שהרי היא כבר נפטרה, ואין מעשרין מן הפטור על החיוב, עיין בבה\"א.",
                "3": "<b>נוטל שתי תאינים וכו'.</b> כלומר, אם רוצה לעשר את כל המעשרות של הראשונה מן השניה נוטל ממנה שתי תאנים וכו'. ועיין החשבון בבה\"א."
            },
            "15": {
                "0": "<b>קורא שם.</b> כלומר, קורא שם ומפריש מאיזו שירצה, שלא נתכוין אלא שלא יפריש ממקום אחר.",
                "1": "<b>נוטל את כולה וכו'.</b> נסתרסו כאן הבבות, וכאן צריך לגרוס את הסיפא: נוטל את כל הש[ל]שים, מיכן ואילך וכו'. עיין בבה\"א.",
                "2": "<b>שש עשרה.</b> צ\"ל: אחת עשרה, כמו ברישא.",
                "3": "<b>כל הששים מיכן וכו'.</b> כאן צריך לגרוס את הרישא (בתיקונים קלים): ואם [ל]שן (=לשם) הגדולה נוטל [אפילו נוטל] את כולה לא השלים. כלומר, אם נוטל מן הקטנה לשם הגדולה פעמים שאפילו נוטל את כולה לא השלים, עיין בבה\"א."
            },
            "16": {
                "0": "<b>היתה בידו וכו'.</b> כלומר, ורוצה לעשר עליה ממקום אחר.",
                "1": "<b>שתי תשיעיה וכו'.</b> כלומר שתי תשיעיות ותישוע של תישוע (81/1) של הכלכלה, עיין בבה\"א.",
                "2": "<b>בין שהטבל מרובה וכו'.</b> התוספתא משלימה את משנתנו ששנתה: מאה טבל מאה חולין [שנתערבו] נוטל מאה ואחד. כלומר, אם אין לו פירות טבל במקום אחר, והוא מוכרח לעשר מיניה וביה, נוטל מן התערובת מדה של פירות שיהא בה לכל הפחות אחת של טבל וודאי שיוכל לעשותה תרומת מעשר על כן הטבל (אחת ממאה). ומוסיפה התוספתא שבזה אין הבדל אם הטבל מרובה על החולין או להפך, ובלבד שיהא טבל במה שנטל כדי תרומת מעשר שבטבל.",
                "3": "<b>את כלה חולין.</b> צ\"ל: את כל החולין.",
                "4": "<b>בין שהמעשר טבל וכו'.</b> אף כאן משלימה התוספתא את המשנה הנ\"ל ששנתה: מאה חולין מתוקנין מאה מעשר נוטל מאה ועשר וכו'. ומוסיפה התוספתא שאין הבדל בין שהמעשר טבל מרובה או להפך, ובלבד שינהוג כמבואר כאן.",
                "5": "<b>ושמונים טבל.</b> צ\"ל: ותשעים טבל, ונמצא שכל התערובת חייבת באחת עשרה חסר עישור אחד תרומת מעשר, והיינו עשר למאה מעשר, ואחת חסר עישור לתשעים טבל.",
                "6": "<b>תשעים ושנים וכו'.</b> שהרי אם יטול תשעים אפשר שכל הטבל עלה בידו, ואינו יכול להפריש ממנו אלא תשע מעשר ולקובען לתרו\"מ, ונמצא חסר עוד שתים חסר עישור לכל התערובת."
            },
            "17": {
                "0": "<b>תשעים טבל וכו'.</b> צ\"ל: שמנים טבל נוטל שמונים ושלשה וכו'. ונמצא שכל התערובת חייבת באחת עשרה חסר שני עישורין תרומת מעשר, והיינו עשר למאה מעשר, ואחת פחות שני עישורין לשמונים טבל. ואם יקח שמונים אפשר שכל הטבל עלה בידו, ואינו יכול להפריש ממנו אלא שמונה מעשר ולקובען תרו\"מ, ולפיכך מוסיף עוד שלש חסר שני עישורין. (ע\"פ פירוש הרא\"ף בירושלמי).",
                "1": "<b>מיכן ואילך לפי חשבון.</b> כלומר, מאה מעשר ושבעים טבל, נוטל שבעים וארבע חסר שלשה עישורין, מאה מעשר וששים טבל נוטל ששים וחמש חסר ארבע עישורין וכו'."
            },
            "18": {
                "0": "<b>המפקיד לוג טבל וכו'.</b> הברייתות (הי\"ט-כ\"א) קשות מאד, ופירשתי אותן בדרך השערה בבה\"א."
            },
            "21": {
                "0": "<b>מי שהיו לו וכו'.</b> כלומר, ונתערבו, ואינו יודע איזו חבית של מעשר טמא ואיזו של טהור.",
                "1": "<b>מביא שני וכו'.</b> שהרי אם יפריש מכל אחת מינה ובה, יהא בידו תרומת מעשר תלוי ולא יוכל הכהן לאוכלו, ולפיכך מלמדים אותנו כיצד יפריש מן הטהור על הטמא.",
                "2": "<b>על שתיהן.</b> ונמצא שיש בידו לגין אחד של מעשר טהור ולגין שני של מעשר טמא.",
                "3": "<b>ה' זה.</b> כלומר, הרי זה.",
                "4": "<b>מזה וכו'.</b> צ\"ל: ה' (=הרי) זה עשוי תרומת מעשר וכו'.",
                "5": "<b>וקורא וכו'.</b> כלומר, נמצא קורא וכו'."
            },
            "22": {
                "0": "<b>של מעשר וכו'.</b> כלומר, שהיה מתחילה מעשר טבל טמא, ועכשיו שניתקן הרי הוא מעשר מתוקן טמא.",
                "1": "<b>טבל טהור וכו'.</b> כלומר, שהיה מתחילה מעשר טבל טהור, ועכשיו שעשאו תרומת מעשר, הוא תרומת מעשר טהור, ומותר לכהן.",
                "2": "<b>מזה וטובל וכו'.</b> שהרי הוא בספק שותה משקין טמאין, וכן בשני.",
                "3": "<b>משניהם כאחד וכו'.</b> המפרשים השלימו ע\"פ הירושלמי: [דברי רבי. ר' לעזר בר' שמעון אומר] שותה משניהם כאחד וכו'. ופירשו בירושלמי שר' אלעזר בר' שמעון סובר שספק משקין טמאין אין מטמאין את הגוף, ולפיכך טובל בסוף, שהרי אם שתה משניהם כאחד שתה משקין טמאין בוודאי."
            },
            "23": {
                "0": "<b>של מעשר וכו'.</b> כלומר, שהיו לו שתי חביות שוות ונתערבו, ולא ידע איזו היא של מעשר טמא ואיזו היא של טבל טהור. ומדברים כאן שבחבית של מעשר לא היו אלא תשעים לוג של מעשר ועשרה לוגין של חולין גמורים, וביחד מאה לוגין, ולפיכך אי אפשר להכיר בינה ובין החבית של טבל, שאף היא בת מאה לוגין, עיין בבה\"א.",
                "1": "<b>של חולין טהורין וכו'.</b> כלומר, של טבל טהור שהופרשה ממנו תרומה גדולה, כסיגנון המשנה בפ\"ז מ\"ז.",
                "2": "<b>כדי תרומת מעשר וכו'.</b> כלומר, לוקח מכל אחת עשרה לוגין, כשיעור תרומת מעשר של התשעים מעשר (כשמפריש עליהם מלבר).",
                "3": "<b>מין טהור וכו'.</b> ומכיון שהמין הטהור הוא הטבל, הרי יש כאן עשרה מעשר כדינו, והוא עושה אותם תרומת מעשר על התשעים של מעשר (עיין לעיל). ומן הטבל אינו צריך להפריש תרומת מעשר כלל, שהרי מותר לו לעשות את כל המעשר תרו\"מ על מקום אחר.",
                "4": "<b>של מעשר טבל טמא.</b> כלומר, שהיה מתחילה מעשר טבל טמא, ועכשיו כשתוקן הוא מעשר טמא, ומותר בשתייה, וכסיגנון הברייתא לעיל.",
                "5": "<b>של חולין טהורין.</b> כלומר, שהיו מתחילה חולין (=טבל שהופרשה ממנו תרומה גדולה, עיין לעיל) טהורין, ועכשיו הוא תרומת מעשר טהור, וכסיגנון הברייתא לעיל."
            }
        }
    },
    "meta": "Chapter-Halakhah-DH",
    "work": "Brief Commentary on Demai"
}